༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD105816
ImageGroup:
11PD105818
n/a
LCCN:
n/a
ISBN:
Title:
བསླུ་བྲིད་
bslu brid
to-be-supplied
Author:
to-be-supplied
Descriptor:
Original Publication:
Place:
Publisher:
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
LVL
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 27/06/2010 Bill No: 23



དུས་རབས 21 པའི་བོད་ཀྱི་རྩོམ་པ་པོའི་དེབ་ཕྲེང༌།
ན། རྒྱང་
དུས་རབས 21 པའི་བོད་ཀྱི་རྩོམ་པ་པོའི་དེབ་ཕྲེང་།
( ཁག་དང་པོ)།
དུས་
༧
མོའི་
ནི
་
རྫ
ནི་
བསླུ་བྲིད།
གངས་གྲོང་གི་རླུང་བུ། འཇུ་སྐལ་བཟང་།
མི་ཡུལ་གྱི་གཏམ་རྒྱུད། གངས་ཞུན།
མི་རབས་གསུམ་གྱི་རྨི་ལམ། སྟག་འབུམ་རྒྱལ།
འཚུབ་མ་ཁེར་རྐྱང་།
བཀྲ་བྷ།
བསླུ་བྲིད།
པད་མ་ཚེ་བརྟན།
པད་མ་ཚེ་བརྟན་གྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



:
:
4-1
:::
:
:FE::::
!
*
-
:::
;
::
:
:
:|:
1
:
::::: : 7 :: :
1:|: :: 1:|: :::::
: : :|: :|:
:: 1:|:
::
1: |: : :: :| :
:::: : ::: 1::
པE:
-
1:|:
::
:;
::
:
1:|
:
:
:1
:::|:
::
F
:
:
r
;
:
::
:
:
:
E:
:|
:
1: ::
::|:
::
:
1:|:
:
1:|
:
:
:
:
:
::
:
1:
|::|: :
::
gi
ig
r
:
1|
，
པ
::
:
#
1:|:
བ་
1:
;
:::
»
༤ ཀྱི
{E
# ge 8
།
#
#
༤ འ་དེབ་
ས21པའི་བྱ་
རྒྱུད་ཀྱི་ཅོང་
ལ་ ག ་ དང ང ངོ༌
དུས་རབས 21 པའི་བོད་ཀྱི་རྩོམ་པ་པོའི་དེབ་ཕྲེང་།



བསླུ་བྲིད།
པད་མ་ཚེ་བརྟན་གྱིས་བརྩམས།
：
.：
- .'
--
,
'
་，་,་, ,་
::
:
:
， ，་,
.
་
.:
.
:::
ཁ
:
:
.
མཚོ་སྔོན་མི་རིགས་དཔེ་སྐྲུན་
:
,
*
རྩ::::
**



图书在版编目(CIP)数据
诱惑:藏文/万玛才旦著,一西宁:青海民族出版社,
2009.8(2010.2 重印)
(21世纪藏族作家书系)
ISBN 978-7-5420 -1421-4
I. 诱…. 万…0中篇小说作品集一中国—当
代——藏语(短篇小说一作品集一中国一当代一藏语
IV. 1247.7
中国版本图书馆 CIP 数据核字(2009)第121130号
21世纪藏族作家书系
诱惑
万玛才旦 著
-
青海民族出版社(西宁市同仁路10号)
发行
邮政编码 810001 电话 6143426
| 销;新华书店
印刷:青海西宁印刷厂
开 本:890mm x1240mm 1/32
印张:12
字数:240千字
版次:2009年8月第1版
印次:2010年2月第2次印刷
印数:1501 -4000
书
定
号 :ISBN 978-7-5420 -1421-4(民文)
价 :19.00 元
| 版权所有翻印必究
(书中如有缺页、错页及倒装请与印刷厂联系)



14px导。
第
:
:
:
.



དཔེ་སྐྲུན་གསལ་བཤད།
དུས་རབས་གོང་མའི་ལོ་རབས80པའི་རྗེས་སུ། བོད་ཀྱི་དེང་རབས་རྩོམ་
རིག་གསར་རྩོམ་ནི་དབྱར་གྱི་མཚོ་མོ་རྒྱས་པ་བཞིན་གོང་དུ་འཕེལ་བའི་རྫོགས་
ལྡན་གསར་བའི་དུས་སྐབས་ཤིག་ལ་བསླེབས། ཕྱོགས་ཡོངས་དང་འཐུས་སྒོ་
ཚང་བའི་ངང་སྐབས་དེའི་བོད་ཀྱི་རྩོམ་རིག་གསར་རྩོམ་གྱི་རྣམ་པ་དང་ཆུ་ཚད་
མངོན་པར་མཚོན་སླད། ངེད་དཔེ་སྐྲུན་ཁང་གིས1991ལོ་དང2001ལོར་སྔ་
གཞུག་བྱས་ནས《 བོད་ཀྱི་དེང་རབས་རྩོམ་རིག་དཔེ་ཚོགས》(པོད་བཅུ)དང་་་
《 སྦྲང་ཆར་ལོ་འཁོར20དཔེ་ཚོགས》(པོད་བརྒྱད)ཞེས་པ་གཉིས་པར་སྐྲུན་་་་
བྱས་པས་སྤྱི་ཚོགས་སུ་གདེང་འཇོག་ཅུང་ལེགས་པོ་ཐོབ། དུས་རབས21པར་
བསླེབས་པ་ན། བོད་ཀྱི་རྩོམ་རིག་གསར་རྩོམ་ལ་སྔར་བྱུང་མ་མྱོང་བའི་འཕེལ་
རྒྱས་ཀྱི་གནས་ཚུལ་ལེགས་པོ་བྱུང་སྟེ། དུས་རབས་གོང་མའི་ལོ་རབས80པའི་
སྨད་ཙམ་ལ་རྩོམ་སྟེགས་སུ་བུད་པའི་རྩོམ་པ་པོ་སྐོར་ཞིག་ལ་མཚོན་ན། དུས་
རབས་གསར་བའི་ནང་དུའང་སྔར་བཞིན་དུངས་པའི་ཚོར་རླབས་མཁའ་ལ་་་



འཕྱོ་ཞིང་རྩོམ་པའི་རྒྱུན་ལ་ཉམས་པ་མེད་པར། འབྲས་བུའི་ཁུར་གྱིས་དུད་
པའི་གསར་རྩོམ་དང་ཤུགས་རྐྱེན་གྱི་ནུས་པ་སྲུང་འཛིན་བྱས་ཐོག མུ་མཐུད་དུ་
རང་ཉིད་ལ་ཡར་སྐྱེད་ཆེན་པོ་འབྱུང་དུ་བཅུག་སྟེ་བརྩམས་ཆོས་གསར་བ་མང་
བོ་འདོན་སྤེལ་གནང་འདུག ཁོང་ཚོ་ནི་བསམ་གཞིག་གཏོང་ལ་མཁས་ཤིང་
འཚོལ་རྟོག་བྱེད་ལ་རིངས་པས། བརྩམས་ཆོས་ཀྱི་བསམ་བློའི་སྙིང་བོ་སྔར་
ལས་ཕུན་སུམ་ཚོགས་པ་དང་། སྤྱི་ཚོགས་ཀྱི་དོན་སྙིང་མངོན་པ་སྔར་ལས་
གཏིང་ཟབ་པ། སྒྱུ་རྩལ་གྱི་ཁྱད་ཆོས་སྔར་ལས་གསལ་ཞིང་གསར་བས། ཀློག་
པ་པོའི་ཁྲོད་ཤུགས་རྐྱེན་ཆེར་འཕེལ་བ་དང་བསྟུན་ནས། བོད་ཀྱི་རྩོམ་རིག་
གསར་རྩོམ་དཔུང་ཁག་གི་ལམ་སྣ་འཁྲིད་མཁན་དུ་གྱུར་འདུག དེ་ལས་ཀྱང་
དགའ་འོས་པ་ཞིག་ལ། དུས་རབས་གསར་བའི་གོམ་འགྲོས་དང་བསྟུན་ནས་
བསམ་བློའི་འཁྱུག་ཤེད་ཆེ་ཞིང་གསར་གཏོད་ཀྱི་བློ་སྤོབས་ལྡན་ལ། ལྟ་རྒྱ་དང་
ཐོས་རྒྱ་ཆེ་བའི་རྩོམ་པ་པོ་གསར་བ་སྐོར་ཞིག་ཆར་རྗེས་ཀྱི་ཤ་མོ་བརྡོལ་བ་་་་་་
བཞིན་རྩོམ་སྟེགས་ཀྱི་གྲུ་ག་སོ་སོར་མངོན་ཏེ། བོད་ཀྱི་རྩོམ་རིག་དཔུང་སྡེའི་
རྒྱུན་འཛིན་མཁན་དུ་གྲུབ་པས། བོད་ཀྱི་རྩོམ་རིག་གོམ་གང་མདུན་སྤོས་ཀྱིས་
འཕེལ་རྒྱས་འགྲོ་བར་ནུས་སྟོབས་གསར་བ་བསྣན་པར་གྱུར། །
དུས་རབས་གསར་བའི་བོད་ཀྱི་རྩོམ་པ་པོའི་གསར་རྩོམ་གྱི་གྲུབ་འབྲས་་
ཕྱོགས་ཡོངས་ནས་མངོན་པར་མཚོན་ཆེད། ང་ཚོས《དུས་རབས21པའི་བོད་ཀྱི་
རྩོམ་པ་པོའི་དེབ་ཕྲེང》ཞེས་པ་འདི་རྩོམ་སྒྲིག་པར་སྐྲུན་བྱ་རྒྱུ་ཐག་གིས་བཅད།
དེབ་ཕྲེང་དེའི་ནང་དུ་དུས་རབས་གསར་བའི་ཚུན་ལ་གྲུབ་འབྲས་མངོན་གསལ་
ཐོད་ཅིང་། ཁྱད་ཆོས་འབུར་དུ་ཐོན་པ། ཀློག་པ་པོའི་ཁྲོད་ཤུགས་རྐྱེན་ཅུང་ཆེ་



བའི་རྩོམ་པ་པོ་དག་དམིགས་སུ་བཟུང་སྟེ། ཁོང་ཚོའི་བརྩམས་ཆོས་ལ་སྒོ་ཀུན་
ནས་གསེད་ཤད་དང་ཕྱོགས་བསྡུས་བྱས་ཐོག་ལེགས་པའི་ལེགས་པ་བདམས་་་
ནས་པར་སྐྲུན་བྱ་རྒྱུ་ཡིན། དེ་ནི་རྣམ་པ་ཅུང་རྒྱ་ཆེ་བའི་པར་སྐྲུན་འཆར་གཞི་
ཞིག་ཡིན་ངེས་ན། ང་ཚོས2009ལོ་ནས་མགོ་བརྩམས་ཏེ་ལོ་རེར་རྩོམ་པ་པོ་
གསུམ་ནས་ལྔའི་བར་གྱི་བརྩམས་ཆོས་བདམས་ཏེ། ལོ་ལྔ་ཡས་མས་ཀྱི་དུས་
ཡུན་ནང་དེབ་ཕྲེང་དེ་རྩོམ་སྒྲིག་པར་སྐྲུན་བྱེད་པའི་འཆར་གཞི་མཇུག་འགྲིལ་་་
བར་བྱ་རྒྱུ་བཅས་སོ།།
ཞེས《སྦྲང་ཆར》རྩོམ་སྒྲིག་ཁང་གིས།
2009ལོའི་ཟླ6པར།



དཀར་ཆག
དཀར་ཆག
...................
མག་མོག་གི་ནུབ་ཁའི་ཉི་མ། ......
...(1)
བསླུ་བྲིད། ..…….....
.........….....
•(16)
ཁ་བ་མེད་པའི་དགུན་ཁ།
.….(55）
ཐག ཐག ཐག .…...……...
.........…...........(76)
མི་དང་ཁྱི།....
(81)
སྒྲུང་གཏམ་ཞིག་དང་དེའི་མཇུག་བསྡུ་ཚུལ་གཉིས།……...............(90)
ཡུལ་གྱར་རྡུང་ལེན་པ་ཞིག་གི་རྨི་ལམ། ....……....….........(103)
གངས།
............................(127)
གཟའ་ཉི་མ། ..................
.........................…...(146)
ཟླ་བ་ཤར་བྱུང་། ......…........
...............................(165)
ལུག་རྫི་གཞོན་ནུ་ཞིག་གི་འདས་རྐྱེན།.…..…..............…...(174）
ང་ཡི་ཚེ་རིང་སྒྲོལ་མ།
...................(194）
••• • ••• •• • • • •••••• • • •• •• • •••• • • • •• • • • •• • ••••• ••••• •••• • •
，
，
，



—————
བསླུ་བྲིད། -
ཤོག་ལྷེ་གཅིག ….........
(214）
ཨ་ཁུ་ཐོད་པ་ལ་བཅར་འདྲིར་ཕྱིན་པ། .......…….…….....…....…..….(222)
ཆོས་སྒྲོན་དང་མོའི་བུ་བློ་ལྡན། ....…..
••(261)
རྩེད་ཐང་ལ་འགྲོ།
......(284）
.................................................(299)
ལྷ་རྗེ། …....…..…………….....….
སྙན་ངག་པ་དུར་ཁྲོད་རྗེས་སུ་དྲན་པ། ....
..........(313）
རོ་སྒྲུང - མེ་མདའ།...
....…………..(355)
。。。。。。。。。。。。。。。
。 • • • • •。。。。。。。。• • • •
• • • •。-。 .........
• • ••• • • • • • ••• •••• •• • ••• • •• ••••• •• • •
མཇུག་གི་གཏམ། ...………..
• (374）



མག་མོག་གི་ནུབ་ཁའི་ཉི་མ།
མག་མོག་གི་ནུབ་ཁའི་ཉི་མ།
བཞུད་ལ་ཉེ་བའི་ནུབ་ཁའི་ཉི་མར་ལྟ་བཞིན། མོའི་ཁྲ་ཆུང་གི་སེམས་
པར་བརྗོད་དཀའ་བའི་ཚོར་བ་ཞིག་གིས་ཁེངས་ཤིང་། རིམ་གྱིས་ཚོར་བ་དེས་
མོ་དམ་དུ་འཁྱུད་བྱུང་། ཉིན་རེའི་ཉི་མ་ནུབ་ཁར། རང་ཉིད་ཅིའི་ཕྱིར་འདི་
འདྲ་ཞིག་ཏུ་གྱུར་པ་མོས་ཤེས་མི་འདུག ཁྱད་པར་དུ་ནུབ་ཁའི་ཉི་མ་རིམ་གྱིས་
མག་མོག་ཏུ་གྱུར་དུས། ཚོར་བ་དེ་ལྷག་པར་ཇེ་དྲག་ཏུ་འགྲོ་ངེས་ཡིན། །
དེ་རིང་། མོ་ཡང་བསྐྱར་སྔོན་ཆད་དང་འདྲ་བར་དེའུ་འབུར་དེའི་སྟེང་
ཙོག་ནས་ནུབ་ཁའི་ཉི་མར་བལྟས། ཁ་ཆར་བུ་ཡུག་འཚུབ་པ་ཕུད། མོ་ཕལ་
ཆེར་ཉི་མ་རེ་རེར་དེའུ་འབུར་དེའི་སྟེང་ཙོག་ནས་ཤིན་ཏུ་རྒྱང་ཐག་རིང་བའམ།
ཤིན་ཏུ་ཉེ་སར་ཡོད་པའི་ཚོར་བ་སྟེར་བའི་མཁའ་མཐའི་ཉི་མར་རྒྱང་ལྟ་བྱས་་་
ནས་བསྡད་ཡོད། །
མོ་འཇིག་རྟེན་འདིར་ཡོང་ནས་བགྲང་བྱ་བཅུ་བཞིའི་མི་ཚེ་ཡི་ལམ་བུ་་་
བཞུད་ཚར་ཟིན། མོ་སོང་མྱོང་བའི་ལོ་ཟླ་དེ་དག་གི་ཁྲོད་དུ། མོའི་སེམས་ལ་



བསླུ་བྲིད། །
བཞག་པའི་ཕྱིར་དྲན་མང་བོའི་ཁྲོད། ནམ་ཡང་བརྗེད་དཀའ་ཞིང་བསུབ་
ཐབས་བྲལ་པ་ནི་ནུབ་ཁའི་ཉི་མ་དེ་ཡིན། ནམ་རྒྱུན་ནུབ་ཁའི་ཉི་མར་ཁ་
གཏད་ནས་སྡོད་དུས། མོའི་གོར་གོར་གྱི་མིག་ཟུང་ལ་དབང་མེད་དུ་མཆི་མ་
འཁོར་ཡོང་ཞིང་། སེམས་པ་རྦ་རླབས་འཁྲུགས་པ་ལྟར་གྱུར་འགྲོ། ནུབ་ཁའི་
ཉི་མ་རིམ་གྱིས་མག་མོག་ཏུ་གྱུར་པའི་དུས་སུ། མོའི་ཀླད་པའི་ནང་ལའང་རིམ་
གྱིས་མག་མོག་གི་གཟུགས་རིས་ཤིག་འཆར་འོང་། དེ་ནི་བུད་མེད་ཅིག་གི་
གཟུགས་རིས་ཡིན། བུད་མེད་དེའི་གདོང་གི་རྣམ་པ་དང༌། ལུས་ཀྱི་ཆ་བྱད།
རྒྱབ་ཀྱི་གྱོན་ཆས་སོགས་ཡོད་ཚད་དེ་འདྲའི་མག་མོག་ཏུ་སྣང་ཞིང་། ཐེངས་
རེར་མོས་ཅི་ཐུབ་ཀྱིས་ཕྱིར་དྲན་བྱས་ནས་མག་མོག་གི་གཟུགས་རིས་དེ་མིག་་་
ལམ་དུ་གསལ་ལྷང་ངེར་གཏོང་འདོད་ཀྱང་། ཀླད་པའི་ནང་དུ་ཆ་ཡོད་དམ་ཆ་
མེད་ཀྱི་བུད་མེད་མང་བོའི་གཟུགས་རིས་དུས་མཉམ་དུ་ཤར་བས་སྔར་ལས་་་་
མག་མོག་ཏུ་བཏང་། སྐབས་འགར། སྐད་ཅིག་ཙམ་གྱི་དུས་ཡུན་ལ། མོའི་
ཀླད་པའི་ནང་གློ་བུར་དུ་འོད་ཟེར་ཞིག་འཕྲོས་པ་བཞིན་མག་མོག་གི་གཟུགས་
རིས་དེ་དེ་མ་ཐག་གསལ་ལྷང་ངེར་གྱུར་ཅིང་། འགྱུར་བ་མེད་པར་མོའི་མིག་
སྔར་མངོན་ནས་འཛུམ་ཞལ་སྟོན་པའི་དུས་ཀྱང་ཡོད། འཛུམ་ཞལ་དེ་མོར་
མཚོན་ན། སེམས་ཁོང་གི་ཤིན་ཏུ་ལྐོག་གྱུར་གྱི་གནས་ག་གེ་མོ་ཞིག་ཏུ་ཧ་ཅང་
ཆ་རྒྱུས་ཡོད་པ་ཞིག་ཡིན། སྐབས་དེར། མོའི་ངོ་ལའང་ནམ་རྒྱུན་མཐོང་
དཀའ་ཞིང་ཡིད་སྤྲོ་བའི་འཛུམ་མདངས་ཤིག་ཤར་འོང་། འཛུམ་མདངས་དེ་
ཡུན་རིང་བོ་ཞིག་ལ་འགྱུར་བ་མེད་པར་མོའི་ངོ་ན་གནས་འདུག
སྐབས་དེར། ཉི་མ་ནུབ་ཟིན། རྒྱང་རིང་གི་གནམ་སའི་བར་མཚམས་



– མག་མོག་གི་ནུབ་ཁའི་ཉི་མ།
ཡོད་ཚད་མག་མོག་ཏུ་སྣང་ཞིང་། མཁའ་མཐའི་སྐར་མ་འགས་ལྐོག་ཏུ་གསལ་
ལ་མི་གསལ་བའི་འོད་མདངས་སྤྲོ་བཞིན་ཡོད་ལ། ཟླ་བའི་འོད་སྣང་ཡང་རྒྱང་
རིང་གི་གནམ་སའི་མཚམས་སུ་ཡར་འཕྲོས་པས། ཀླད་ཀྱི་ནམ་མཁའ་ཆུང་
ཆུང་དེ་དཀར་གསལ་ལེར་བཏང་འདུག
གར་འོང་མི་ཤེས་པའི་གྲང་རླུང་ཞིག་གཡུག་འོང་བས་མོས་ཁོག་འདར་་
ཞིག་བརྒྱབ་ལ། ད་གཟོད་གཞི་ནས་རང་ཉིད་འདི་རུ་ཧད་ཡོད་པ་ཚོར་བྱུང་།
མོ་དལ་བུར་ཡར་ལངས་ནས་གདོང་གི་འཛུམ་མདངས་ཕྱིར་བསྡུས་ཤིང་རྒྱང་་་་
རིང་དུ་འཐེན་པའི་རྐང་ལམ་ཕྲ་མོ་དེ་ལ་ཅེར་ནས་བསྡད། སྐབས་དེར། ཚོར་
བ་གཞན་ཞིག་གིས་མོ་དམ་དུ་འཁྱུད་བྱུང་། ཀླད་པའི་ནང་གཏན་ཆགས་སུ་
ཡོད་པའི་གཟུགས་རིས་དེ་སྔར་ལྟར་མག་མོག་ཏུ་གྱུར་ཅིང་། ཡང་བསྐྱར་ཕྱིར་
དྲན་བྱས་ཏེ་སེམས་ལ་རྡོ་བརྐོས་རི་མོ་བཞིན་དམ་དུ་འཛིན་འདོད་དུས། ཇི་
ལྟར་བཙལ་ཀྱང་ངལ་བ་འབྲས་མེད་དུ་གྱུར། མཇུག་མཐར། མོས་ཡིད་
ཕངས་པའི་ངང་མགོ་བོ་འཕྲེད་དུ་གཡུག་གཡུག་བྱེད་ཞོར་ཤུགས་རིང་ཞིག་་་་་
ཕྱུངས་པ་དང་། ངོ་ལ་ཅི་བྱ་གཏོལ་བྲལ་གྱི་རྣམ་འགྱུར་ཞིག་ཤར་ནས་བསྡད་
ཡོད། མོས་མུ་མཐུད་དུ་ཡར་མར་ལ་བསམ་བློ་མང་བོ་བཏང་ནས་ཡུན་རིང་
བོར་དེའུ་འབུར་དེའི་སྟེང་དུ་ལངས་ནས་བསྡད། དུས་ག་ཙམ་འདས་པ་མི་
ཤེས་མོད། གྲང་རླུང་གི་སྦྱོར་བ་ཇེ་རྩུབ་ཏུ་གྱུར་པ་དེས་ད་གཟོད་རང་ཉིད་
ལའང་འགྲོ་སའི་ཁྱིམ་ཞིག་ཡོད་པ་ཡིད་ལ་དྲན་པས། འཁྱར་འཁྱོར་གྱི་གོམ་པ་
སྤོ་བཞིན་ལམ་ཕྲན་དེར་ཞུགས།
རང་ཉིད་ལ་བསྒུག་ཡོད་པའི་ཁྱིམ་དེ་རང་ཉིད་ལ་མཚོན་ན་ཅི་ཞིག་ཡིན་
3



བསླུ་བྲིད།
པ་མོའི་སེམས་ན་ཁྲིགས་ཁྲིགས་ཡིན། ཐེངས་རེར་དེ་དག་ཡིད་ལ་དྲན་དུས།
མོར་སྤྲོ་སྣང་དང་སྐྱོ་སྣང་གང་ཡང་མི་སྐྱེ་ཞིང་། རང་ཉིད་ལའང་དེ་འདྲའི་
འཛུལ་ས་ཞིག་ཡོད་པ་ཡིད་ལ་ངེས་པ་ཙམ་ཡིན།
མོ་ཆ་རྒྱུས་ཡོད་པའི་རྐང་ལམ་ཕྲ་མོ་དེ་བརྒྱུད་ནས་འགྲོ་བཞིན་ཡོད།
སྐབས་དེར། སྔར་གྱི་བསམ་ཚུལ་དེ་དག་གར་སོང་ཆ་མེད་དུ་གྱུར་ནས་ཤུལ་
ཙམ་ཡང་མི་འདུག མོ་འགྲོ་ཞོར་དུ་སེམས་ལ“ད་ལྟ། ལུག་ཁྱུ་ཡུལ་ལ་ཐོན་
ཡོད་དམ”ཞེས་ཡང་ཡང་སེམས་ཁུར་བྱས་ཤིང་། སྐབས་འགར། མོས་དེའི་
ཕྱོགས་ལ་འདང་མི་རྒྱག་པར་སེམས་ཁ་བདེ་བར་བསྡད་བྱུང་། དེའི་རྒྱུ་མཚན་
ནི་མོས་རང་གི་འཚོ་སྐྱོང་བྱེད་བཞིན་པའི་ལུག་ཁྱུས་རང་གི་ཁར་ཉན་པ་དང་།
རང་དགར་ཡར་མར་ལ་མི་རྒྱུག་པ་གསལ་བོར་ཤེས་པའི་རྐྱེན་གྱིས་རེད། དེ་
ལྟར་བསམ་བཞིན་མོའི་མིག་ལམ་དུ་ལུག་རྣམས་ལུག་རའི་ནང་དུ་ཉལ་ནས་་་་
སྐྱུག་ལྡད་བྱེད་བཞིན་པའི་རྣམ་པ་དེ་ཤར་བྱུང་།
ལོ་འདི་དག་གི་རིང་ལ། མོས་ཉིན་རེར་ལུག་ཁྱུ་བསྡུས་ཏེ་ཡུལ་ལ་ལོག་
སྐབས། ངེས་པར་དུ་དེའུ་འབུར་དེ་བརྒྱུད་དགོས་ཤིང་། དེའུ་འབུར་དེའི་
གན་ལ་སླེབས་དུས་རང་དབང་མེད་པར་གོམ་མཚམས་འཇོག་ངེས་ཡིན། འདི་
ནི་ཕལ་ཆེར་གོམས་གཤིས་ཤིག་ཏུ་གྱུར་ཡོད། མོས་ཕྲ་ལ་སྙན་པའི་སྐད་གདངས་
ཀྱིས་ལུག་ཁྱུ་ལམ་ཕྲན་སྟེང་དུ་བསྐོར་ཅིང་། ལུག་ཁྱུས་ཀྱང་མོའི་བསམ་ཚུལ་
རྟོགས་པ་བཞིན་འབའ་ལྡིར་བྱེད་ཞོར་ལམ་ཕྲན་དེད་དེ་ཡུལ་ལ་ལོག་པར་ངེས།
ད་ལྟ་མོ་ཡུལ་ལ་བསླེབས་ཟིན། ལུག་རྣམས་ལུག་རའི་ནང་ན་དལ་ཅག་
གེར་ཉལ་འདུག མོས་གཅིག་གཅིག་གཉིས་གཉིས་ཀྱིས་མི་བརྩི་བར་ནུབ་



– མག་མོག་གི་ནུབ་ཁའི་ཉི་མ།
ཕྱོགས་ཀྱི་གྱང་རྟིང་དེར་ལྟ་ཙམ་བྱས་པས། ལུག་དཔོན་སྔར་བཞིན་དེ་རུ་ཉལ་
ཡོད་པ་མཐོང་། ལུག་དཔོན་ཡོད་ན་ལུག་གཞན་རྣམས་ཚང་ངེས་ཡིན། ཚུལ་
དེར་མོར་ཡིད་ཆེས་ཟབ་མོ་ཡོད། མོས་ལོ་འདི་འགའི་རིང་ལ་ལུག་ཁྱུ་འདི་འཚོ་
སྐྱོང་བྱས་ནས་ཆད་ལྷག་ནམ་ཡང་བྱུང་མ་མྱོང་། འདི་ནི་མོར་མཚོན་ན་ཡིད་
རྟོན་རུང་བའི་ཉམས་མྱོང་ཞིག་ཏུ་གྱུར་འདུག ལུག་དཔོན་ཡོད་དུས་མོ་ཡང་
སེམས་ལྷོད་ལ་བབས་ནས་བསྡད་ཆོག མོས་ཁ་ཕྱིར་འཁོར་ནས་མུན་ནག་ཁྲོད་
ཀྱི་ཁང་བ་དེར་ལྟ་ཙམ་བྱས་ཤིང་། ཐེ་ཚོམ་ངང་ཡུད་ཙམ་བསྡད་རྗེས་དེའི་
ཕྱོགས་སུ་དལ་གྱིས་སོང་། །
ཉིན་རེའི་སྐབས་འདི་ནི། མོ་ལ་མཚོན་ན་སྡུག་བསྔལ་གྱིས་ཆེ་ཆེར་
མནར་བའི་དུས་ཚོད་ཡིན། རང་ལ་སྒུག་ཡོད་པ་ནི་གཤེ་གཤེ་ཚ་དྲག་གཏོང་
བའམ། ཡང་ན་ཁུ་ཚུར་དང་རྡོག་བརྫིས་ཡིན་པ་མོའི་སེམས་ན་གསལ་ལྷང་
ངེར་ཡོད། དབྱར་ཁ་ད་དུང་སྐྱོན་མི་འདུག རང་ཉིད་སྒོ་ཁ་ནས་ཞག་གཅིག་
ལ་ཉལ་ཐབས་བྱས་ཆོག་མོད། འོན་ཀྱང་ད་ལྟ་ནམ་ཟླ་སྟོན་མཇུག་ལ་བསླེབས་
ཟིན་པས། གྲང་ངར་ཅན་གྱི་འཁྱག་རླུང་དེས་འུར་སྒྲ་སྒྲོག་བཞིན་མིའི་རུས་
རྐང་ལའང་ན་ཟུག་བསྐྱེད་ངེས། འདི་འདྲའི་སྟོན་མཇུག་གི་དུས་སུ་ཕྱི་རོལ་ཏུ་
ཞག་གཅིག་ལ་ཉལ་ན། རང་གི་སྲོག་ཆུང་ཤོར་པ་ལས་གཞན་ཅི་ཡང་མེད། །
ནག་ཐོམ་ཐོམ་གྱི་ཁང་བ་དེ་ལ་ཐག་ཇི་ལྟར་ཇེ་ཉེར་སོང་ན། མོའི་
སེམས་པའང་དེ་ལྟར་ལྗིད་ཏིག་ཏིག་ཏུ་གྱུར་འགྲོ། མོས་མགོ་བོ་ཡར་བཀྱགས་
ནས་ཕར་ལ་མ་བལྟས་ནའང་། སྒོ་ནག་པོ་དེ་དམ་པོར་གཏན་ཡོད་པ་སེམས་
ཀྱིས་ཚོར་ཐུབ། སྒོ་ནག་པོ་དེ་ཕྱེ་ནས་ནང་ལ་འགྲོ་རྒྱུ་ནི་ཅི་འདྲའི་དཀའ་ཁག་
ཊi



，-
བསླུ་བྲིད། –
ཆེ་བ་ཞིག་རེད་ཨང་། ནང་ལ་འགྲོ་འདོད་ན་ནང་གི་མི་དེ་གཉིད་ལས་སློང་རྒྱུ་
ལས་ཐབས་གཞན་མི་འདུག དེ་ལྟར་བྱས་ན། ནང་གི་མི་དེས་སྡིགས་མོ་བྱེད་
ཞོར་སྒོར་ཤོར་ཡོང་ནས་མོའི་ངོ་ལ་སྡིགས་མཛུབ་བསྟན་ཏེ། དྲིས་མི་ཚར་བའི་
དྲི་བ་མང་བོ་འདོན་རྒྱུ་ཡོད་པ་དང་། སྐབས་འགར། ད་དུང་མོའི་སྐྲའི་ལན་
བུ་ནས་བཟུང་སྟེ་གཅར་རྡུང་དྲག་པོ་བྱེད་ངེས། སྐབས་དེར། མོས་ཤུགས་
ཀྱིས་རྐང་བ་གཉིས་གཡུག་ཞོར་སྐད་ཆེན་པོས་ངུ་སྐད་སྒྲོག་སྲིད། ཡིན་ནའང་།
མོས་ནམ་ཡང་མི་དེ་ལ་ཞུ་བ་བྱས་མ་མྱོང་། མི་དེས་བུ་མོ་ཆུང་ཆུང་དེའི་ཐོག་
ལ་སྤོ་འདོད་འདོད་ཅིག་བཀོལ་རྗེས། ད་གཟོད་མོ་ལྗིད་ཏིག་གེར་སར་འཕངས་
ནས་ཤུགས་རིང་ནར་ནར་འབྱིན་བཞིན་ཕྱིར་ཉལ་དུ་བུད་འགྲོ། མོས་ངུ་
མཚམས་བཞག་སྟེ་ཡུན་རིང་བོ་ཞིག་ལ་ཧད་ནས་བསྡད་རྗེས། རྐང་འཇབ་
ལག་འཇབ་ཀྱིས་ནག་ཐོམ་ཐོམ་གྱི་ཁང་བ་དེའི་ནང་ལ་འཛུལ་ཞིང་སྒོ་དམ་དུ་་་
གཏན་རྗེས། ལག་སྙོབ་བྱེད་ཞོར་རང་ལ་དབང་བའི་གྲུ་ཟུར་ཆུང་ཆུང་དེ་རུ་
འགྲོ་ངེས་ཡིན། །
དོ་དགོང་ཧ་ཅང་འཕྱིས་དྲགས་འདུག ནག་ཐོམ་ཐོམ་གྱི་ཁང་བ་དེ་
དང་གོམ་པ་ལྔ་དྲུག་ཙམ་གྱི་བར་མཚམས་སུ། མོས་གོམ་མཚམས་བཞག་སྟེ་
སྡུན་ལ་བཏུད་མ་ནུས། ད་ལྟ་མོས་རང་གི་བྲང་ཁོང་གི་སྙིང་ཆུང་དེ་མགྱོགས་
ལ་མྱུར་བའི་ངང་ལྡིག་སྡིག་ཏུ་འཕར་ལྡིང་བྱེད་བཞིན་པའི་སྒྲའང་གསལ་བོར་
གོ་ཐུབ། མོས་ལག་པ་ཆུང་ཆུང་གིས་བྲང་ཁར་ཕུར་ཕུར་འགའ་བྱས་རྗེས། དེ་
ལ་བཏུད་རྒྱུའི་སེམས་ཐག་བཅད། གོམ་པ་གང་། གོམ་པ་དོ། གོམ་པ་
གསུམ….... སྡུན་ལ་གོམ་པ་གང་སྤོ་རྒྱུའང་ཅི་འདྲའི་དཀའ་ཁག་ཆེ་བ་ཞིག་



མག་མོག་གི་ནུབ་ཁའི་ཉི་མ།
རེད་ཨང་། གང་ལྟར་ཡང་ད་ལྟ་མོ་ནག་ཐོམ་ཐོམ་གྱི་ཁང་བ་དེའི་སྒོ་ཁར་
བསླེབས། མོས་དམ་པོར་གཏན་ཡོད་པའི་སྒོ་ནག་པོ་དེ་ལ་རེག་ཙམ་ཡང་བྱེད་
མི་ཐུབ་ལ། ནང་གི་མི་དེ་དེ་བས་ཀྱང་འབོད་མི་ཐུབ། མོས་མིག་བཙུམས་ནས་
ཡུད་ཙམ་ལ་སྒུག་ནས་བསྡད། སེམས་པ་ཅུང་ཟད་ལྷོད་ལ་བབས་རྗེས། མོས་
ད་གཟོད་སྤོབས་པ་བསྐྱེད་དེ་དལ་བུར་སྒོ་རྡུང་བ་ན་ནང་དུ་གྲག་འགུལ་ཅི་ཡང་
མ་བྱུང༌། མོས་ནང་གི་མི་དེས་མ་གོ་བར་དོགས་ནས་ཡང་བསྐྱར་ཐེངས་གཅིག་
ལ་རྡུང་། དེ་ནས་ཡུན་རིང་བོ་ཞིག་འགོར་རུང་ནང་དུ་གྲག་འགུལ་ཅི་ཡང་མི་
འདུག དེས་ཕལ་ཆེར་མོར་སྤོབས་པ་དང་སྙིང་སྟོབས་ཤིག་སྦྱིན་བྱུང༌། མོས་
ཤུགས་ཆེན་པོས་སྒོ་རྡུང་ཞོར་དུ་སྐད་ཆེན་པོས་ཡང་ནས་ཡང་དུ་ཁོའི་མིང་ནས་
བོས། འོན་ཀྱང་ཇི་ལྟར་བོས་རུང་ནང་དུ་གྲགས་འགུལ་ཅི་ཡང་མེད་དོ།།
འདི་འདྲའི་གནས་ཚུལ་ནི་སྔོན་ཆད་ཀྱང་ཡོད་མྱོང་ལ། དེ་དུས་ནང་གི་
མི་དེ་ར་བཟི་ནས་ཁྱི་ལྟར་གྱུར་ཡོད་པ་ཁོ་ཐག་ཡིན། ཡིན་ནའང་ནང་ནས་
ངེས་པར་སྡུར་བ་འཐེན་པའི་སྒྲ་གསལ་ལྷང་ལྷང་དུ་གྲགས་འོང་ལ། སྒྲ་དེ་ལུག་
རའི་འདབས་ནས་ཀྱང་གསལ་བོར་ཐོས་ཐུབ། དོ་དགོང་དལ་ཅག་གེར་ཐོས་
རྒྱུ་ཅི་ཡང་མི་འདུག མོས་རང་གི་རྣ་བར་སྐྱོན་ཞིག་བྱུང་བ་ཡིན་ནམ་སྙམ་ནས་
རྣ་བ་སྒོ་ཐོག་ལ་གླན་ནས་ཉན། དེ་ལྟར་བྱས་ཀྱང་ཅི་ཡང་ཐོས་རྒྱུ་མ་བྱུང་།
གྲང་ཤུར་ཤུར་གྱི་དངོས་པོ་ཞིག་མོའི་རྣ་བར་རེག་པས་མོས་མྱུར་བར་མགོ་བོ་་་
ཕྱིར་འཐེན། གྲང་ཤུར་ཤུར་གྱི་དངོས་པོ་དེ་ལས་བྱུང་བའི་གྲང་ཤུར་ཤུར་གྱི་
ཚོར་བ་དེས་མོར་གྲང་འདར་ཞིག་རྒྱག་ཏུ་བཅུག མོས་མག་མོག་གི་ཟླ་འོད་ལ་
བརྟེན་ནས་སྒོ་ཐོག་ལ་ཞིབ་མོར་བལྟས་ཚེ། ད་གཟོད་སྒོ་ལ་ཟུ་བརྒྱབ་ཡོད་པ་



བསླུ་བྲིད། -
དང་ནང་གི་མི་དེ་ཕྱིར་ཡོང་མེད་པ་ཤེས། དེ་འཕྲལ་མོས་རྒྱབ་ནས་ཁུར་བོ་ལྕི་མོ་
ཞིག་ཕོག་པ་བཞིན་ཤུགས་རིང་ཞིག་ཕྱུངས་ལ། ཁུ་ཚུར་གྱིས་བྲང་ཁར་ཡང་
མོས་ལན་འགར་བརྡུངས་རྗེས་ལྷོད་ཡངས་ཀྱི་ཚུགས་ཀ་ཞིག་བསྟན་བྱུང་། ཡིན་
ནའང་མོ་དེ་མ་ཐག་ཡང་བསྐྱར་སེམས་སྡུག་གི་ནང་དུ་ལྷུང་སོང་། རྒྱུ་མཚན་ནི་
ནང་གི་མི་དེ་མྱུར་བར་ཕྱིར་མ་ཡོང་ན། རང་ཉིད་ནང་དུ་འགྲོ་མི་ཐུབ་ལ། ནང་
གི་མི་དེ་ཞག་གང་བོར་ཕྱིར་མ་ཡོང་ཚེ། རང་ཉིད་ཀྱང་ཞག་གང་བོར་སྒོ་ནས་
འདུག་དགོས་པའི་རྐྱེན་གྱིས་རེད། དོན་འདི་ཡང་བསྐྱར་མོའི་སེམས་ཀྱི་ཁུར་བོ་
ཞིག་ཏུ་གྱུར། མོས་སྐབས་རེར་མི་དེ་མྱུར་བར་ཕྱིར་ཡོང་བར་རེ་བ་བྱས་ཤིང་།
སྐབས་རེར་མི་དེ་གཏན་ནས་ཕྱིར་མི་ཡོང་བར་རེ་བ་བྱེད་བཞིན་ཡོད། བཟོད་
དཀའ་བའི་གྲང་ལྷགས་ཀྱིས་མོ་འདར་སིག་སིག་ཏུ་བཏང་། མོས་མགོ་བོ་ཡར་
བཀྱགས་ནས་དབྱིབས་གཟུགས་གསལ་ལ་མི་གསལ་བའི་ཟླ་བར་ལྟ་ཙམ་བྱས་ལ།
དེ་ནས་མཐའ་སྐོར་གྱི་སྐར་མ་དེ་དག་ལ་ལྟ་ཙམ་བྱས་ཀྱང་། སེམས་ལ་ཅི་ཡང་
ཤར་རྒྱུ་མ་བྱུང་།
མོས་གྲང་འདར་རྒྱག་ཞོར་ཡུན་རིང་བོར་བསྒུགས་རུང་མི་དེ་ཕྱིར་མ་་་་
ཡོང་། སྐབས་དེར་ཟླ་བ་སྤྲིན་ནག་དུམ་བུ་ཞིག་གིས་བསྒྲིབས་ནས་མཐོང་རྒྱུ་
མེད་པར་གྱུར། ཐར་ཐོར་གྱི་སྐར་མ་འགས་སྤྲིན་ནག་གི་མཐའ་རུ་སྐྱི་གཡའ་
བའི་འོད་སྣང་སྤྲོ་བཞིན་ཡོད་ལ། ས་གཞིའང་གློ་བུར་དུ་འཇིགས་སུ་རུང་བ་
ཞིག་ཏུ་གྱུར། མོས་གྲང་འདར་རྒྱག་ཞོར་སེམས་ལ“ད་ཇི་ལྟར་སྒུག་རུང་མི་དེ་
ཕྱིར་ཡོང་རྒྱུ་མ་རེད”ཅེས་བསམས་ནས་རེ་ཐག་ཡོངས་སུ་ཆད་ཅིང་། མགོ་བོ་
བྲང་ཁར་སྨད་དེ་ད་དུང་འགྲོ་ས་ཞིག་ཡོད་མེད་ལ་བསམ་བློ་བཏང་། གློ་བུར་



— མག་མོག་གི་ནུབ་ཁའི་ཉི་མ།
དུ་མོའི་སེམས་ལ་འདས་དོན་ཞིག་དྲན་བྱུང་། དེའང་འདི་འདྲའི་མཚན་མོ་
ཞིག་སྟེ། མོ་ཕྱིར་ཡོང་དུས་ས་ཡོངས་སུ་རིབ་ཟིན་ལ། མི་དེ་ཡང་ཕྱིར་ཡོང་
མེད། སྒོའང་དོ་དགོང་བཞིན་ཟྭ་བརྒྱབ་ནས་དམ་པོར་གཏན་ཡོད། དེ་ནས་
མོ་ལུག་རའི་ནང་དུ་སོང་ནས་ལུག་དཔོན་དེའི་གན་དུ་ཉལ་ལ་རྨི་ལམ་ཡང་སྐྱིད་
པོ་ཏག་ཏག་རྨིས། ལུག་དཔོན་གྱི་ལུས་དྲོད་ཀྱིས་མོའི་ལུས་ཕུང་དྲོན་པོར་
བཏང་བས་གོས་ཀྱི་ཉལ་ཐུལ་ནང་ཉལ་འདྲའི་སྣང་བ་ཞིག་བྱིན། དེ་ནི་ལོ་
གསུམ་སྔོན་གྱི་དོན་ཞིག་ཡིན་མོད། ནམ་ཡང་མོའི་སེམས་གཏིང་དུ་སྦས་ཡོད་
པས། ད་བར་ཅུང་ཙམ་ཡང་བརྗེད་མེད། ལྷག་པར་དུ་དོ་དགོང་ལྟ་བུའི་
གནས་ཚུལ་དང་འཕྲད་ན། དོན་དེ་ཡིད་ལ་ཤར་པའང་དོན་དང་མཐུན་པ་
ཞིག་རེད།
མོས་ལུག་རའི་སྒོ་ཕྱེ་སྟེ་དལ་མོར་ནང་ཏུ་ཕྱིན། ལུག་འགའ་འདྲོགས་ནས་
ཡར་ལངས་ཏེ་ཡ་མཚན་པའི་མིག་མདངས་ཀྱིས་མོར་ཅེར་ནས་བསྡད་བྱུང་།
ལུག་གཞན་པ་རྣམས་འགུལ་ཙམ་ཡང་མི་བྱེད་པར་སྔར་གནས་སུ་ཉལ་འདུག
མོ་རྐང་འཇབ་ལག་འཇབ་ངང་ལུག་རྣམས་ཀྱི་ཐོག་ནས་ལྡིང་སྟེ་ཕར་སོང་བས།
གཟུགས་ཆེ་ལ་བལ་མཐུག་པའི་ལུག་དཔོན་དེའི་གན་ལ་བསླེབས། དེས་ཀྱང་
ལོ་གསུམ་སྔོན་གྱི་དོན་དེ་ཡིད་ལ་དྲན་ཞིང་མོ་ཅིའི་ཕྱིར་འདིར་ཡོང་བ་རྟོགས་་་
སོང་བ་བཞིན། གྱང་རྟིང་ནས་འཕག་འཚག་འགའ་བྱས་ཏེ་མོ་ཚུད་ཐུབ་པའི་
གནས་ཆུང་ཆུང་ཞིག་ཕུད། དེ་ནས་མོ་མར་ཙོག་ཅིང་ལུག་དཔོན་ལ་གླན་ནས་
དེ་རུ་ཉལ། མོའི་གན་ན་ད་དུང་ལུག་གཅིག་ཀྱང་ཉལ་འདུག མོ་ལུག་གཉིས་
ཀྱི་བར་དུ་བ ཙིར་ཞིང་ལུག་གཉིས་ཀྱི་ལུས་དྲོད་ཀྱིས་མོ་དྲོད་ལམ་ལམ་དུ་བཏང་།



བསླུ་བྲིད།
འོག་གི་རིལ་མ་ཡང་དྲོན་པོ་ཡིན་པས། མོར་གྲང་སྣང་སྤུ་ཙམ་ཡང་མ་བྱུང་།
དུས་ཡུན་རིང་བོ་ཞིག་འགོར་རྗེས། མོས་སྤྲིན་ནག་གི་མཐའ་རུ་འོད་སྣང་འཚེར་
བཞིན་པའི་སྐར་མ་དེ་དག་མཐོང་ཞིང་དེ་དག་ལ་ཅེར་ནས་ཧད་སོང་། རིམ་
གྱིས་རིམ་གྱིས་མོས་ཐམས་ཅད་དྲན་བྱུང་། རེབ་དེར་ཡང་ད་ཐེངས་དང་འདྲ་
བར་མོ་ལུག་གཉིས་ཀྱི་བར་དུ་བ ཙིར་ནས་ཉལ་བས་གྲང་སྣང་སྤུ་ཙམ་ཡང་མ་་་
བྱུང་ལ། མིག་ཟུང་གིས་ཀྱང་ད་ལྟ་བཞིན་ནམ་མཁའ་ལ་ཅེར་ཡོད་ཅིང་། ནམ་
མཁར་ཡང་དོ་དགོང་བཞིན་སྤྲིན་ནག་གི་མཐའ་རུ་གསལ་ལ་མི་གསལ་བའི་་་་
སྐར་མ་འགའི་འོད་སྣང་འཚེར་བཞིན་འདུག མོས་དེ་ལྟར་བལྟས་ཀྱིན་བལྟས་
ཀྱིན་སྐར་མ་དེ་དག་བུད་མེད་ཅིག་གི་མིག་ཟུང་དུ་གྱུར་སོང་ལ། མིག་ཟུང་དེའི་
ནང་འཛུམ་ཞིག་མངོན་ཡོད། དེ་ནི་མིའི་ཡིད་དབང་འཕྲོག་ནུས་པ་ཞིག་རེད།
འོན་ཀྱང་དེའི་ནང་དུ་ཞིབ་མོར་བལྟས་ཚེ་ཚོར་དཀའ་བའི་སྐྱོ་གདུང་གི་རྣམ་པ་
ཞིག་ཀྱང་ཡིབས་འདུག མོས་རིམ་ཀྱིས་རིམ་གྱིས་དེ་ནི་ཨ་མའི་མིག་ཟུང་ཡིན་
པ་ཡིད་ལ་དྲན་བྱུང་། དེ་ནི་ལོ་དུ་མའི་སྔོན་གྱི་དོན་ཞིག་སྟེ། དེའང་སྟོན་
མཇུག་གི་ས་སྲོད་ཅིག་ཡིན། ཉི་མ་ནུབ་ལ་ཉེ་ཞིང་། མཐའ་སྐོར་གྱི་འོད་སྣང་
མག་མོག་ཏུ་སྣང་བས་མི་ལ་ཡིད་སྐྱོ་བའི་སྣང་བ་སྟེར། ཨ་མས་མོའི་རིག་མ་
མྱོང་བའི་གོན་རྒྱུ་གསར་བ་ཏག་ཏག་གྱོན་ནས་རྟར་བཞོན་ཞིང་མི་མང་བོས་་་་
མཐའ་རུ་བསྐོར་ཏེ་ཉི་མ་ནུབ་སའི་ཕྱོགས་ལ་འགྲོ་བཞིན་ཡོད། ཁོ་ཚོའི་གོམ་པ་
ཧ་ཅང་མྱུར། དེ་ནི་མོ་བྱིས་པ་འགའ་དང་རྩེད་མོར་གཡེང་ནས་བསྡད་ཡོད་
དུས། བྱིས་པ་གཞན་ཞིག་བརྒྱུགས་ཡོང་ནས་བཤད་པ་རེད། སྐད་ཆ་དེ་
ཐོས་འཕྲལ། མོ་མྱུར་ཏུ་ཡར་ལངས་ནས་བྱ་འཕུར་བ་བཞིན་བྱིས་པས་བསྟན་
10



- མག་མོག་གི་ནུབ་ཁའི་ཉི་མ།
པའི་ཕྱོགས་སུ་བརྒྱུགས། མོ་རྒྱུག་རྒྱུག་ནས་དེའུ་འབུར་དེའི་གན་ལ་སླེབས་
དུས། ད་གཟོད་མི་དེ་དག་མཐོང་བྱུང་། མོ་ཏན་སེ་བསྡད་ཅིང་ལུས་ཤུགས་
ཡོད་ཚད་བཏོན་ཏེ་སྐད་གསང་མཐོན་པོས“ཨ་མ——ཨ་མ —”ཞེས་བོས།
རྟ་ཐོག་གི་བུད་མེད་དེ་ཡང་དེ་མ་ཐག་ཁ་ཕྱིར་འཁོར་བས། མོས་དེ་ནི་
རང་གི་ཨ་མ་ཡིན་པ་ངོ་ཟིན། འོན་ཀྱང་དེ་རིང་ཨ་མས་གོན་རྒྱུ་གསར་བ་རིག་
མ་མྱོང་བ་ཏག་ཏག་གྱོན་ཡོད་པས། མོས་དོགས་པ་དང་བཅས“ཨ་མ——ཨ་
མ ”ཞེས་འབོད་ཞོར་མུ་མཐུད་དུ་སྔོན་ལ་བརྒྱུགས། མོས་རྗེས་དེད་ཡོང་
བ་མཐོང་བས། མི་དེ་དག་གིས་ཀྱང་གོམ་པ་ཇེ་མགྱོགས་སུ་བཏང་ལ། གློ་
བུར་དུ་དེ་དག་གི་ཁྲོད་ནས་མི་ཞིག་ཤོར་ཡོང་ནས་མོ་དམ་པོར་བཟུང་ཞིང་
བཙན་གྱིས་ཕྱིར་འཐེན། མོས་ཞིབ་མོར་བལྟས་པས་ད་གཟོད་རང་ཉིད་འཐེན་
མཁན་དེ་གཞན་མ་ཡིན་པར་རང་ཉིད་ཀྱི་ཨ་ཞང་ཡིན་པ་ཤེས། མོས་ཨ་ཞང་
ལ“ང་གཏོང་རོགས་གནོངས། ང་གཏོང་རོགས་གནོངས”ཞེས་ཡང་ནས་ཡང་
དུ་ཞུ་བ་བྱས་རུང་། ཨ་ཞང་དེ་འོན་པ་ཞིག་དང་འདྲ་བར་མོར་ཁ་ཡ་ཙམ་ཡང་
མི་བྱེད་པར་ཤུགས་ཀྱིས་དྲུད། མོས་མི་དེ་དག་གིས་ཨ་མ་ས་ཆ་ག་འདྲ་ཞིག་ལ་
ཁྲིད་འགྲོ་བ་མི་ཤེས་མོད། འོན་ཀྱང་མོའི་སེམས་ལ་གལ་ཏེ་དེ་རིང་ཨ་མ་མི་དེ་
དག་གིས་ཁྲིད་སོང་ན་ནམ་ཡང་ཕྱིར་ཡོང་མི་ཐུབ་པ་དང་། རང་ཉིད་ཀྱིས་ཀྱང་
ནམ་ཡང་ཨ་མའི་དྲོད་སྐྱིད་ཀྱི་བརྩེ་འདང་དེ་མྱོང་ཐུབ་རྒྱུ་མ་རེད་འདོད། མོས་
བསམ་དབང་དྲན་དབང་མེད་པར་རང་ཉིད་དམ་པོར་བསྡམས་ཡོད་པའི་ཨ་་་
ཞང་གི་ལག་མགོར་སོ་ཞིག་བཏབ། ཨ་ཞང་གིས“ཨ་ཚ། ཨ་ཚ”ཞེས་སྐད་
ངན་སྒྲོག་བཞིན་ལག་པ་གློད། མོ་གོ་སྐབས་དེ་དང་བསྟུན་ནས་ཨ་ཞང་གི་ལག་



-
བསླུ་བྲིད། -
ནས་ཤོར་ཐབས་བྱས་ཏེ་སྔོན་ལ་བརྒྱུགས། མི་དེ་དག་གིས་མོས་ཡང་བསྐྱར་
རྗེས་དེད་ཡོང་བ་མཐོང་འཕྲལ་ཨ་ཞང་ལ“རེམ། རེམ། འདྲེ་ཕྲུག་མ་དེ་
ཟུངས་ཤིག”ཅེས་སྐད་ངན་བསྒྲགས་བྱུང་། སྐད་ཆ་དེ་ཐོས་འཕྲལ་ཨ་ཞང་ལ་
མི་ཞིག་གིས་ཕུད་རྒྱག་ཅིག་བྱས་པ་བཞིན་ཡང་བསྐྱར་ཤོར་ཡོང་ནས་མོ་བཟུང་
ཞིང་། ལག་ཟུང་གིས་དམ་པོར་བསྡམས་ཏེ་འགུལ་ཙམ་ཡང་བྱེད་མི་ཐུབ་པར་
བཏང༌། མོས་ཇི་ལྟར་འཕག་འཚག་བྱས་ཀྱང་ཐར་ཐབས་མ་བྱུང་བས། སྐད་
གསང་མཐོན་པོས“ཨ་མ———ཨ་མ——”ཞེས་ཡང་ཡང་བོས་ཤིང་། མིག་ཆུ་
མུ་ཏིག་གི་ཕྲེང་ཐག་ཆད་པ་བཞིན་སར་ལྷུང་། སྐབས་དེར། ཨ་མས་རྟ་ཐོག་
ནས་ཁ་ཕྱིར་འཁོར་ཏེ་མོར་བལྟས་འདུག་པ་དང་། ངོ་ན་བཤད་མི་ཤེས་ལ་ཡ་
མཚན་པའི་མདངས་ཤིག་མངོན་ཡོད་ཅིང་། མིག་ཟུང་དུའང་འཛུམ་ཞིག་
མངོན་ནས་ཡོད་ལ། བལྟས་ན་མིའི་ཡིད་དབང་འཕྲོག་ནུས་པ་ཞིག་རེད།
འོན་ཀྱང་མིག་ཟུང་གི་ཤིན་ཏུ་ལྐོག་གྱུར་གྱི་གནས་ག་གེ་མོ་ཞིག་ཏུ་སྐྱོ་གདུང་གི་
རྣམ་པའང་ཕྲན་ཙམ་ཡིབས་འདུག ཨ་མས་མོར་བལྟས་ནས་མཚམས་མི་ཆད་
པར་མགོ་ལྕོག་ལྡེམ་ལྡེམ་བྱེད་བཞིན་ཡོད། རིམ་གྱིས་རིམ་གྱིས་མི་དེ་དག་མོ་
དང་ཐག་ཇེ་རིང་ནས་ཇེ་རིང་དུ་སོང་ལ། ཨ་མའི་བཞིན་རས་ཀྱང་མོའི་མིག་
ལམ་དུ་མག་མོག་ཏུ་ཕྱིན་ནས་མི་མཐོང་བར་གྱུར། དུས་དེ་ནས་བཟུང་དགའ་
སྐྱོ་ཟུང་འབྲེལ་གྱི་ཨ་མའི་མིག་ཟུང་དེ་མོའི་བྲང་ཁོང་གི་སྙིང་ཆུང་སྟེང་དུ་རྡོ་ལ་
རི་མོ་བཀོས་པ་བཞིན་བསུབ་ཐབས་མེད་པར་གྱུར། དེའང་ས་སྲོད་ཅིག་ཡིན་
ལ། ནུབ་པའི་ཉི་མ ༡:ས་ཡོཀ་ ཡ་ པ༑ ཨོ་ སྙིང་ ེ་ ' ''མ་པང་པ་
མོཔ་༑ གི་་བ་་པའི་ཉི་མའི་ནང་དུ་ཡལ་སོང་། ཉིན་ནས་ཟླ་དང་ཟླ་ནས་ལོ་
i
*
༈
༔
1
*
E
A
|
banned



- མག་མོག་གི་ནུབ་ཁའི་ཉི་མ།
བཞིན་དུས་ཚོད་ནི་ཕར་འདས་ལ། མོའི་ཀླད་པའི་ནང་དུའང་ཨ་མའི་མིག་ཟུང་
མ་གཏོགས། ཨ་མའི་གདོང་གི་རྣམ་པ་དང་ལུས་ཀྱི་ཆ་བྱད། རྒྱབ་ཀྱི་གྱོན་ཆས་
སོགས་ནི་དྲན་འཛིན་གྱི་ཡོལ་བའི་ངོས་ནས་རིམ་གྱིས་རིམ་གྱིས་མག་མོག་ཏུ་་་
གྱུར་སོང་བ་རེད། སྐབས་འགར། མོ་དེའུ་འབུར་དེའི་སྟེང་ཙོག་ནས་ནུབ་
ཁའི་མག་མོག་གི་ཉི་མར་ལྟ་ཞོར་འདས་པའི་དོན་རྣམས་ཕྱིར་དྲན་བྱེད་དུས། །
ཀླད་པའི་ནང་གློ་བུར་དུ་འོད་ཟེར་ཞིག་འཕྲོས་པ་བཞིན། ཨ་མའི་གདོང་གི་
རྣམ་པ་དང་། ལུས་གྱི་ཆ་བྱད། རྒྱབ་ཀྱི་གྱོན་ཆས་སོགས་སྐད་ཅིག་ལ་མོའི་
མིག་མདུན་དུ་གསལ་ལྷང་ངེར་འཆར་འོང་མོད། འོན་ཀྱང་གཟུགས་རིས་དེ་
མོའི་ཀླད་པའི་ནང་དུ་ཡུན་རིང་བོར་གནས་མི་ཐུབ། བསམ་པ་གཞན་ལ་ཅུང་
ཙམ་གཡེང་དུས། མིག་ལམ་དུ་མིག་ཟུང་དེ་ལས་ཅི་ཡང་འཆར་རྒྱུ་མི་འདུག
མོའི་ལག་པ་ཆུང་ཆུང་དེས་ལུག་གི་རྒྱབ་ལ་རེག་ཞོར་དུ་སེམས་ལ་རང་
ཉིད་ཨ་མའི་པང་ན་ཉལ་ཡོད་སྙམ་ནས་ངོ་ལ་འཛུམ་ཞིག་ལངས་ཞོར་རིམ་གྱིས་
རྨི་ལམ་གྱི་ཞིང་ཁམས་སུ་ཞུགས་སོང་། །
རྨི་ལམ་ཁྲོད་དུ། ཨ་མས་མོ་པང་ནས་ཡང་ནས་ཡང་དུ་འགྲམ་པར་འོ་
བྱས་ཤིང་མོར་བལྟས་ནས་དགོད་བཞིན་ཡོད། ཨ་མའི་མིག་ཟུང་དུ་འཛུམ་
ཞིག་མངོན་འདུག་ལ། ཕར་བལྟས་ན་མིའི་ཡིད་སེམས་འཕྲོག་ནུས་པ་ཞིག་
རེད། འོན་ཀྱང་དེའི་ནང་གི་ཤིན་ཏུ་ལྐོག་གྱུར་གྱི་གནས་ག་གེ་མོ་ཞིག་ཏུ་སྐྱོ་
གདུང་གི་རྣམ་པའང་ཕྲན་ཙམ་ཡིབས་འདུག ཨ་མས་སྔར་བཞིན་གོན་རྒྱུ་
བ།སར་བ་དེ་དག་གྱོན་འདུག མོ་ལ་ཨ་མའི་པང་དུ་སྔོན་༌་་ གཏན་ནས་ཡོད་
མ་མྱོང་བའི་པདེ་སྐྱིད་ཀྱི་སྣང་བ་ཞིག་བྱུང་། མོའི་ལག་ཟུང་གིས་ཨ་མའི་
[
.
..
བ
:
|，
，
，，
བ
-



བསླུ་བྲིད།
-
མགྲིན་པར་དམ་པོར་འཁྱུད་ཅིང་། དེ་ལྟར་མ་བྱས་ན་ཨ་མ་རང་ཉིད་དང་ཁ་
བྲལ་འགྲོ་བར་འདོད། གློ་བུར་དུ། རྣ་བར་གཟན་པའི་ཨག་སྐད་ཅིག་གྲགས་
པ་དང་མཉམ་དུ། ཨ་ཞང་གིས་སྐྱ་མི་དེ་དག་ཁྲིད་ནས་ཡང་བསྐྱར་ཁོ་གཉིས་
ཀྱི་ཕྱོགས་སུ་ཤོར་ཡོང་། ཨ་མའི་ངོ་མདོག་དེ་མ་ཐག་ཐལ་སྐྱ་ལྟར་གྱུར་ཅིང་མོ་
པང་ནས་འགྲོ་རྩིས་བྱས། འོན་ཀྱང་ཨ་ཞང་གླག་རྒོད་ཅིག་དང་འདྲ་བར་ཚུར་
མཆོངས་ཡོང་ནས་ཨ་མའི་སྐྲའི་ལན་བུ་ནས་བཟུང་སྟེ་གསིག་འཐེན་ཞིག་བྱས་
པས། ཨ་མ་ལྗིད་ཏིག་གེར་ས་རུ་འགྱེལ་སོང་། མོའང་ཨ་མའི་པང་ནས་སར་
ལྷུང་ཞིང་ངག་ལས་རང་དབང་མེད་པར“ཨ་མ”ཞེས་ཤོར། སྐབས་དེར།
མོར་སུ་ཞིག་གིས་རྒྱབ་ནས་འཐེན་ཙམ་བྱས་པས་གློ་བུར་དུ་གཉིད་ལས་སད་་་་
བྱུང་། སེམས་ལ་རང་ཉིད་གཉིད་ནས་དུས་ཚོད་འགྱངས་པས་མི་དེས་རྡོག་
ཐོས་རྒྱག་བཞིན་ཡོད་འདོད་དེ་སྔངས་འཚབ་ཀྱིས་འགྲེ་ལྡོག་ཅིག་བརྒྱབ་ནས་་་
ཡར་ལངས། འོན་ཀྱང་མོས་མིག་ཟུང་ཕུར་ཕུར་ལན་འགའ་བྱས་ནས་ལྟ་དུས།
ལུག་དཔོན་དེ་རང་གི་གན་དུ་འགྲེང་ནས་རང་ལ་ཅེར་ཡོད་པ་མཐོང་བས། ད་
གཟོད་མདང་དགོང་བྱུང་བའི་དོན་རྣམས་རིམ་གྱིས་ཡིད་ལ་དྲན་བྱུང་།
སྐབས་དེར། ཉི་མ་ཡང་མཁའ་མཐའ་རུ་རིམ་གྱིས་ཡར་འཕགས་ཏེ་
འཁྱག་བསིལ་བསིལ་གྱི་འོད་སྣང་ས་གཞི་ཡོངས་ལ་སྤྲོས་འདུག
མོས་དུས་ཚོད་ཀྱང་མི་སྔ་བ་མཐོང་ནས་ལུག་རའི་སྒོ་ཆེ་ཆེར་ཕྱེ་སྟེ་ལུག་་་
རྣམས་སྒོར་ཕུད།
མོས་ཡང་བསྐྱར་མིག་ཟུང་ཕུར་ཕུར་བྱེད་ཞོར་ནག་ཐོམ་ཐོམ་གྱི་ཁང་བ་
དེའི་ཕྱོགས་སུ་སོང་། ད་ལྟ་ནང་གི་མི་དེ་ཡང་ཕྱིར་ཡོང་འདུག ཤིང་སྒོ་ནག་



མག་མོག་གི་ནུབ་ཁའི་ཉི་མ།
པོ་དེ་བྲག་ཁུང་ཞིག་དང་འདྲ་བར་ནག་ཐོམ་ཐོམ་གྱིས་ཁ་གདངས་ནས་བསྡད་
ཡོད། མོ་སྒོ་ཁར་མ་བསླེབ་གོང་ལ། ནང་ནས་ཧུར་ཧུར་གྱིས་སྡུར་བ་འཐེན་
པའི་སྒྲ་གསལ་ལྷང་ངེར་གྲགས་འོང་། མོ་གོམ་པ་ཡང་མོའི་ངང་དུ་སྒོ་ཁར་
བཏུད། སྒོ་ཁར་བསླེབས་མ་ཐག ཆང་དྲི་སྡུག་པོ་ཞིག་མོའི་སྣ་ལམ་དུ་འཐུལ་
ཡོང་། མོས་མགོ་སྒུར་ནས་མར་བལྟས་པས། སྒོ་ཁ་ན་མི་དེ་སྐྱུགས་ཡོད་པ་
མཐོང་། དེ་ནས་མོས་མྱུར་བར་ལག་པས་སྣ་བཀབ་སྟེ་ནང་ལ་འཛུལ་སོང་།
ནང་གི་མི་དེ་གཉིད་ལས་མ་སད་པར་སྔར་ལྟར་སྡུར་བ་འཐེན་བཞིན་ཡོད།
མོས་གྲུ་ཟུར་གྱི་ཁུག་མ་དེ་ལས་རྩམ་པ་ཉུང་ཙམ་དང་དམ་བེ་ནང་ལ་ཆུ་གང་
བླུགས་རྗེས་ལུག་ཁྱུའི་རྗེས་སུ་སོང་།
ཕྱི་དྲོ། མོ་ཡང་བསྐྱར་དེའུ་འབུར་དེའི་སྟེང་ཙོག་པུར་བསྡད་དེ། རྒྱང་
རིང་རྒྱང་རིང་གི་མཁའ་མཐའ་རུ་བཞུད་ལ་ཉེ་བའི་མག་མོག་གི་ནུབ་ཁའི་ཉི་་་
མར་ལྟ་བཞིན་ཧད་འདུག མོའི་གོར་གོར་གྱི་མིག་ཟུང་དུ་མཆི་མས་གང་འདུག
སྐབས་དེར། ལུག་ཁྱུ་ནི་སྔར་ལྟར་འབའ་ལྡིར་བྱེད་ཞོར་ལམ་ཕྲན་དེད་
དེ་ཡུལ་ལ་འགྲོ་བཞིན་ཡོད། །



བསླུ་བྲིད།
བསླུ་བྲིད།
དང་པོ།
འཇམ་དབྱངས་བསྟན་འཛིན་གྱིས་ཐེངས་དང་པོར་གོས་ཐུམ་སེར་པོས་
བཏུམས་ཡོད་པའི་ཆོས་དཔེ་སྣ་རིང་མ་དེ་མཐོང་དུས། ཡིད་སེམས་རང་
དབང་མེད་པར་ཆོས་དཔེ་དེས་དྲངས་སོང་། དེ་དུས་ཁོ་ལོ་བདུན་ཡིན། ཁ་
བ་ལྷབ་ལྷུབ་ཏུ་འབབ་བཞིན་པའི་དགུན་ཁའི་ཕྱི་དྲོ་ཞིག་ལ། ཁོ་ནི་ཁོའི་རྩེད་
རོགས་བུ་མོ་དང་མཉམ་དུ་མོའི་ཁྱིམ་ལ་སོང་དུས། ནག་ཐོམ་ཐོམ་གྱི་ཇ་ཁང་
ནང་གི་མདུན་ཅོག་ཆུང་ཆུང་ཞིག་གི་སྟེང་དུ་ཆོས་དཔེ་སྣ་རིང་མ་དེ་མཐོང་བ་་་
ཡིན། ཇ་ཁང་ནང་གི་ཅོག་ཙེ་དང་སྒམ། དཀར་ཡོལ། ད་དུང་སྣོད་ཅ་ལག་
གཞན་དག་ཐམས་ཅད་རྙིང་ཞིང་སྣུམ་ཡུག་ཡུག་ཏུ་འདུག་མོད། འོན་ཀྱང་
གོས་ཐུམ་སེར་པོས་བཏུམས་ཡོད་པའི་ཆོས་དཔེ་སྣ་རིང་མ་དེ་ཁོ་ན་ལ་སྣུམ་་་་་
སོགས་ཀྱི་དྲི་མས་མ་གོས་པར་གཙང་མར་འདུག ཁོས་དེའི་སྟེང་ནས་ཁྱད་
16



— བསླུ་བྲིད།
མཚར་ཅན་གྱི་གསེར་མདོག་གི་འོད་ཟེར་ཞིག་འཕྲོ་བཞིན་པ་མཐོང་བྱུང༌།
དེ་དུས། བུ་མོའི་ཨ་ཕས་མདུན་ཅོག་ཆུང་ཆུང་དེའི་གན་དུ་སྐྱིལ་ཀྲུང་
བཅོས་ནས་ཁ་ཤ་འགུལ་འགུལ་བྱེད་ཞོར་མ་ཎི་ཡིག་དྲུག་ཟློ་བཞིན་ཡོད།
དང་ཐོག འཇམ་དབྱངས་བསྟན་འཛིན་ཧ་ལས་སོང་། ཁོ་དེ་རུ་
ལངས་ནས་ཧད་དེ་འགུལ་ཙམ་ཡང་མི་བྱེད་ལ། མིག་ནང་དུ་ངོ་མཚར་གྱི་འོད་
མདངས་ཤིག་འཚེར་བར་བྱེད། བུ་མོ་དང་མོའི་ཨ་ཕས་ཁོའི་རྣམ་འགྱུར་དེ་ལ་
མཉམ་འཇོག་མ་བྱས། གློ་བུར་དུ། ཁོ་ལ་མི་ཞིག་གིས་ཤེད་ཀྱིས་ཕུད་རྒྱག་ཅིག་
བྱས་པ་ནང་བཞིན་མདུན་དུ་མཆོངས་ཏེ་ཆོས་དཔེ་སྣ་རིང་མ་དེ་པང་ནས་སྒོར་
འབྲོ་བར་བརྩམས། བུ་མོའི་ཨ་ཕས་དེ་མ་ཐག་མིག་ཟུང་ཆེ་ཆེར་བགྲད་དེ་ཁོའི་
རྐང་བར་འཇུས་ནས་ཤེད་ཀྱིས་གསིག་འཐེན་ཞིག་བྱས་པས། ཁོ་དེ་མ་ཐག་ས་
རུ་འགྱེལ་སོང་། ཆོས་དཔེ་སྣ་རིང་མ་དེའང་ཁོའི་ལག་ནས་ཤོར་ཏེ་དལ་མོར་
སར་ལྷུང་། དེའི་སྟེང་ན་སྔར་བཞིན་གསེར་མདོག་གི་འོད་ཟེར་ཞིག་འཚེར་
བཞིན་ཡོད། ཁོས་ངུ་འབོད་མ་བྱས། སྐབས་དེར། ཁོ་ལ་ན་ཚའི་ཚོར་བ་སྤུ་
ཙམ་ཡང་མ་བྱུང་། ཁོ་དལ་གྱིས་ཆོས་དཔེ་སྣ་རིང་མ་དེ་ཡོད་སར་ནུར་ནས་
འགྲོ་བ་མཐོང་བས། བུ་མོའི་ཨ་ཕ་སྔངས་སྐྲག་དང་བཅས་བྲེལ་སྟབས་ཀྱིས་
ཡར་ལངས་ནས་ཁོའི་གན་ལ་བརྒྱུགས་ཤིང་། ཁོ་ལ་རྡོག་ཐོ་ཞིག་གཞུས་ཏེ་རྫིག་
རྫིག་གིས་འདི་ལྟར་སྐད་བརྒྱབ་བྱུང་།
“སྐྱག་ཕྲུག་མ་རབས་ཁྱོད། ཁྱོད་ཀྱིས་ཅི་བྱེད་འདོད་དམ།”
འཇམ་དབྱངས་བསྟན་འཛིན་གྱིས་ཅི་ཡང་མ་ཐོས་པ་བཞིན་ཁོའི་བཤད་
པ་ལ་ཁ་ཡ་ཙམ་ཡང་མ་བྱས། ཁོ་སྔར་བཞིན་ཧུར་ཐག་གིས་སྡུན་ལ་ནུར་བར་



བསླུ་བྲིད། -
རྩོམ། །
བུ་མོའི་ཨ་ཕ་ལ་བྲེལ་བ་ཆེན་པོ་ལངས་ཤིང་ཡང་བསྐྱར་ཁོའི་སྤུན་ལ་སོང་
སྟེ་ཆོས་དཔེ་སྣ་རིང་མ་དེ་ཡར་བླངས་རྗེས། ཁ་ཕྱིར་འཁོར་ནས་ཡ་མཚན་ལ་
ཁོང་ཁྲོའི་མེ་ལྕེ་འབར་བཞིན་པའི་མིག་མདངས་ཀྱིས་འཇམ་དབྱངས་བསྟན་་
འཛིན་ལ་ཅེར་ནས་བསྡད།
འཇམ་དབྱངས་བསྟན་འཛིན་གྱིས་ཁོའི་རྐང་བར་དམ་པོར་འཇུས་ཏེ་་་་
འགྲོ་རུ་མ་བཅུག ཁོས་ཞུ་བ་བྱེད་པའི་མིག་མདངས་ཀྱིས་བུ་མོའི་ཨ་ཕར་ཅེར་
ནས་བསྡད།།
བུ་མོའི་ཨ་ཕས་ཁོང་ཁྲོ་དང་བཅས“སྐྱག་ཕྲུག་ཁྱོད།” “མ་རབས་ཁྱོད”
ཅེས་ཡང་ནས་ཡང་དུ་སྡིགས་མོ་བྱེད་ཞོར་ཆོས་དཔེ་སྣ་རིང་མ་དེ་ཡར་བཀྱགས་
ནས་ཁོའི་མགོ་ལ་ཤུགས་ཀྱིས་ལན་འགར་བསྣུན་པས། ཁོས་དེ་མ་ཐག་ལག་པ་
ལྷོད་ཅིང་མགོ་བོ་སར་གླན་ཏེ་མིག་ཟུང་བཙུམས་ནས་དབང་བོར་ཤོར་སོང་བ་
བཞིན་འགུལ་ཙམ་ཡང་མ་བྱས།
བུ་མོའི་ཨ་ཕས་སྐད་འཛེར་འཛེར་གྱིས་བུ་མོ་ལ་མྱུར་དུ་འཇམ་དབྱངས་
བསྟན་འཛིན་སྒོར་སྐྱོད་ཅིག་ཅེས་བཀའ་ཕབ་པ་དང་། བུ་མོས་ཀྱང་ཨ་ཕའི་
ཁོང་ཁྲོས་ཁེངས་པའི་གདོང་ལ་ལྟ་ཙམ་བྱས་རྗེས། ཚབ་ཚུབ་ཀྱིས་འཇམ་
དབྱངས་བསྟན་འཛིན་ས་ནས་ཡར་བསྐྱོར་ཏེ་སྒོའི་ཕྱིར་བསྐྱལ།
དེའི་རྗེས་ཀྱི་ལོ་ཟླའི་ནང་། ཆོས་དཔེ་སྣ་རིང་མ་དེས་ཁོ་ལ་ཐེངས་དང་
པོར་བསླུ་བྲིད་ཐེབས་པའི་རྣམ་པ་དེ་ཁོའི་མིག་ལམ་དུ་ཡང་ཡང་མངོན་ཏེ་་་་་་
བསུབ་ཐབས་མེད་པར་གྱུར།།



- བསླུ་བྲིད།
འཇམ་དབྱངས་བསྟན་འཛིན་ལོ་བཅོ་ལྔར་སོན་དུས། ཁོ་བུ་མོ་དེའི་
ཁྱིམ་ལ་སོང་ནས་ཅུང་མིན་ན་མོའི་ཁྱོ་ག་རུ་གྱུར་སོང་། བུ་མོ་དེའི་མིང་ལ་རིག་
འཛིན་དབང་མོ་ཟེར། དུས་དེར། རིག་འཛིན་དབང་མོའི་ཨ་ཕ་ཚེ་ལས་
འདས་ཏེ་ལོ་གསུམ་ཙམ་འགོར་སོང་། འདིའི་སྔོན་ལ་ཁོ་ནི་མོའི་ཁྱིམ་དུ་རྒྱུག་
རྒྱུར་ཧ་ཅང་དགའ། ཡིན་ནའང་དོན་དག་དེ་བྱུང་བའི་ཉིན་མོ་ནས་བཟུང་།
རིག་འཛིན་དབང་མོའི་ཨ་ཕ་སྟེ། རྒད་པོ་ནག་གྱོང་གདོང་ལ་གཉེར་མས་གང་
བ་དེས་ཆོས་དཔེ་སྣ་རིང་མ་དེ་སྦས་པར་བརྟེན། འཇམ་དབྱངས་བསྟན་འཛིན་
གྱིས་ཆོས་དཔེ་སྣ་རིང་མ་དེ་དངོས་སུ་མཐོང་མི་ཐུབ་མོད། ཡིན་ནའང་དེ་གང་
ན་ཡོད་པ་ཁོས་མིག་གི་དབང་བོ་ལ་བརྟེན་ནས་ཚོར་ཤེས་བྱེད་ཐུབ། རྒད་པོས་
ནམ་རྒྱུན་ཆོས་དཔེ་སྣ་རིང་མ་དེ་སྒམ་རྙིང་བ་ཞིག་གི་ནང་དུ་བཅུག་སྟེ་ཁ་ལ་་་
བཙའ་ཆགས་པའི་ཟླ་ཆེན་པོ་ཞིག་བརྒྱབ་ནས་ཡོད། འཇམ་དབྱངས་བསྟན་
འཛིན་གྱི་མིག་ཟུང་གིས་སྒམ་རྙིང་བ་དེའི་གས་སྲུབས་བརྒྱུད་དེ་གསེར་མདོག་་
གི་འོད་ཟེར་ཞིག་མཐོང་ཐུབ་ལ། འོད་ཟེར་དེས་ཁོའི་མིག་དབང་ཕྱོགས་ཡོངས་
ནས་འཕྲོག་པར་བྱེད། ནམ་རྒྱུན་སྐབས་འདིར། རྒད་པོ་དང་བུ་མོ། ད་དུང་
མཐའ་འཁོར་གྱི་དངོས་པོ་ཐམས་ཅད་ཁོའི་མིག་ལམ་ནས་ཡལ་འགྲོ་ལ། བློ་
རིག་ཡོད་ཚད་ཤེས་མེད་ཚོར་མེད་ཀྱིས་སྒམ་རྙིང་བ་དེའི་སྟེང་ལ་གཏད་དེ་ཧད་
བཞིན་ཡུན་རིང་བོར་ལྟ་ངེས་ཡིན། ནམ་རྒྱུན་སྐབས་འདིར། རྒད་པོ་རྐང་
འཇབ་ལག་འཇབ་ཀྱིས་ཚུར་ཡོང་ནས་ཁོ་ལ་ཕུད་རྒྱག་ཅིག་བྱེད་པའམ། ཡང་
ན་རྡོག་ཐོ་འགའ་གཞུས་ཏེ་ཁོ་རྨོངས་གཉིད་ཀྱི་རྣམ་པ་ལས་སད་དུ་བཅུག་རྗེས།
མིག་ལོག་འགའ་དང་སྡིགས་མོ་འགའ་བྱས་ཏེ་བུ་མོར་བཀའ་ཕབ་ནས་ཁོ་སྒོར་



-
-
-
-
བསླུ་བྲིད། -
ཕུད་དུ་འཇུག་པ་དང་། ད་དུང་རྗེས་ནས་རྒྱལ་སྒོའི་ནང་ཕྱོགས་སུ་རྐང་བ་
སྤོས་ན་རྐང་གཅོག་རྒྱུ་ཡིན་ཅེས་འཇིགས་སྣ་ཚོགས་བསྐུལ་བ་རེད། ཡིན་ནའང་
ཕྱི་ཉིན། ཁོས་སྔར་བཞིན་རིག་འཛིན་དབང་མོ་ཡི་མགོ་བསྐོར་ཏེ་ཁྱིམ་དེར་
སོང་ནས་མོའི་ཨ་ཕས་གབ་སྦས་བྱས་ཟིན་པའི་སྒམ་རྙིང་བ་དེ་འཚོལ་ཞིང་།
གྲུ་ཟུར་ཞིག་གམ་ཡང་ན་གནས་གཞན་ཞིག་ནས་སྒམ་རྙིང་དེ་རྙེད་རྗེས། དེ་
ཡོད་སའི་ཕྱོགས་སུ་ཅེར་ནས་འགུལ་ཙམ་ཡང་མི་བྱེད་པར་སྡོད་པ་ཡིན། ཐེངས་
ཤིག་ཁོ་རིག་འཛིན་དབང་མོ་ཚང་དུ་སོང་དུས་རྒྱ་སྒོ་ཆེ་ཆེར་ཕྱེ་འདུག ཁོས་
ཐེངས་འགར་བོས་ཀྱང་ནང་ནས་ཨ་ལན་སྟེར་མཁན་མ་བྱུང་། ཁོ་ལ་གློ་བུར་
དུ་བྲེད་ཤ་ཞིག་ལངས་ཤིང་། དེ་མ་ཉིད་དུ་མིག་ཟུང་ཆེ་ཆེར་བགྲད་དེ་ཕྱོགས་
སོ་སོར་སྐོར་བཙལ་བྱས། མཇུག་མཐར། ཁོའི་མིག་འོད་ཀྱིས་བར་གྱང་་
མཐུག་པོ་དེ་བརྟོལ་ཏེ་ནག་ཐོམ་ཐོམ་གྱི་ཁང་བ་ཞིག་གི་གྲུ་ཟུར་དུ་སྒམ་རྙིང་བ་
དེ་དང༌། དེའི་ནང་གི་གོས་ཐུམ་སེར་པོས་བཏུམས་ཡོད་པའི་ཆོས་དཔེ་སྣ་རིང་
མ་དེ་མཐོང་བྱུང༌། ཁོའི་དབུགས་ཀྱི་རྒྱུ་བའང་ཇེ་མགྱོགས་སུ་སོང་ཞིང་། མྱུར་
བར་ཁང་བ་དེའི་སྒོ་ཁར་སོང་ནས་ལག་པས་ཡང་མོར་བསྣུན་ཙམ་བྱས་པས་སྒོ་
རང་ཤུགས་ཀྱིས་ཕྱེ་བྱུང་། ཁོ་རྡང་ལ་བཀལ་ཡོད་པའི་ལཱ་བ་རྙིང་ཧྲུལ་དང་ཅི་
དགར་གཡུག་ཡོད་པའི་ཅ་ལག་རྙིང་བ་ཙག་ཙིག་གི་ཁྲོད་ནས་ཕར་བརྒལ་ཏེ།
སྒམ་རྙིང་བ་དེ་རྒྱབ་ལ་ཁུར་མ་ཐག་ཁ་ཕྱིར་འཁོར་ཏེ་བྲོས། སྐབས་དེར་ཏག་
ཏག་ཉིན་གུང་ཡིན་ལ། ཉི་མ་ཟངས་ཀྱི་མེ་ལོང་ཞིག་དང་འདྲ་བར་ནམ་མཁའ་
རུ་མཐོན་པོར་བཀལ་ཡོད་ལ། གསེར་འོད་ལམ་ལམ་དུ་འཕྲོས་ཤིང་མཐའ་
སྐོར་དུ་སྤྲིན་བྱིའུ་མགོ་ཙམ་ཡང་མི་འདུག ཁོ་དབུགས་ཐེངས་གཅིག་གིས་ཁང་



- བསླུ་བྲིད།
རྙིང་དེ་ལས་ཕྱིར་བུད་དེ་རྒྱབ་ཀྱི་སྒམ་རྙིང་བ་དེ་མར་བླངས་ཏེ་སར་བཞག་པ་་
ལ། མིག་ཟུང་ལས་ཡ་མཚན་པའི་མདངས་ཤིག་མངོན་ཞིང་མིག་གི་རྒྱལ་མོའང་
གློ་བུར་དུ་ཇེ་ཆེར་གྱུར། ཁོས་ལག་པས་བཙའ་ཆགས་ཡོད་པའི་ཟུ་རྙིང་བ་དེ་
སྒུལ་ཙམ་བྱས་པས་དེའང་རང་ཤུགས་ཀྱིས་ཕྱེ་བྱུང་། ཁོས་དབུགས་ཀྱང་ལེན་
མཚམས་བཞག་སྟེ་མྱུར་དུ་སྒམ་ཁ་ཕྱེ་བས། དེ་ལས་གསེར་མདོག་གི་འོད་ཟེར་
ངོ་མཚར་བ་ཞིག་འཕྲོས་ཤིང་། དེ་མ་ཉིད་དུ་ཉི་མའི་འོད་ཟེར་དང་དབྱེར་
མེད་དུ་འདྲེས་སོང་། ཁོ་དུས་ཡུན་རིང་བོར་ཧད་བཞིན་ཆོས་དཔེ་སྣ་རིང་མ་
དེ་ལ་ཅེར་བསྡད་པ་ལས་ལག་པས་རེག་ཙམ་ཡང་བྱེད་མ་ཕོད། མཇུག་མཐར།
ཁོ་ལ་ད་གཟོད་སྤོབས་པ་ཞིག་སྐྱེས་ཏེ་ལག་པ་ལྭ་བའི་སྟེང་ལ་ཕུར་ཕུར་འགའ་་
བྱས་རྗེས། གློ་བུར་ལག་པ་སྒམ་ནང་དུ་བསྲིངས་ཏེ་ཤུགས་ཀྱིས་ཆོས་དཔེ་སྣ་
རིང་མ་དེ་བཟུང་ནས་ཡང་མོར་ཕྱིར་བཏོན་ཞིང་། མགོར་བཞག་ནས་ཡུད་
ཙམ་བསྡད་རྗེས་སེམས་ཆུང་ངང་མར་བླངས་ཏེ་ཞིབ་མོར་ལྟ་རྩིས་བྱས། ཁོས་
ཆོས་དཔེ་སྣ་རིང་མ་དེ་པང་དུ་བླངས་ནས་དེ་སྡོམ་བྱེད་ཀྱི་རྒྱུན་བུའི་གླེགས་ཐག་
དཀྲོལ་རྩིས་བྱེད་དུས། གློ་བུར་དུ་རྒད་པོས་ཁྲོ་གཉེར་བསྡུ་བཞིན་ཁོའི་མདུན་
ན་ལངས་ཡོད་པ་མཐོང་། རྒད་པོས་སྡིགས་མོ་བྱེད་ཞོར་དང་བཅས་གློ་བུར་དུ་
རྒྱུན་བུའི་གླེགས་ཐག་ནས་བཟུང་སྟེ་གསིག་འཐེན་བྱེད་པའི་མཚུངས་སུ། ཁོའི་
བྲང་ཁར་ཤུགས་ཀྱིས་རྡོག་ཐོ་ཞིག་གཞུས་སོང་། དེ་མ་ཐག་ཏུ། ཆོས་དཔེ་སྣ་
རིང་མའི་སྟེང་དུ་འོད་མདངས་ཤིག་འཕྲོ་བཞིན་བར་སྣང་ནས་འཐོར་ཏེ་ཁོའི་་
མིག་མདུན་དུ་ཁ་བ་བཞིན་ལྷབ་ལྷུབ་ཏུ་མར་ལྷུང་བཞིན་ཡོད། ཤིན་ཏུ་བཟོད་
དཀའ་བའི་ན་ཟུག་ཅིག་གི་ཁྲོད་དུ། འཇམ་དབྱངས་བསྟན་འཛིན་གྱིས་ཆེས་



བསླུ་བྲིད། -
རྒྱང་རིང་གི་ཡུལ་གྲུ་ཞིག་ཏུ་བསྐལ་པ་ཁྲི་ཕྲག་དུ་མར་མཐོང་དཀའ་བའི་མི་ཡུལ་
གྱི་ངོ་མཚར་བའི་རྣམ་པ་ཞིག་ལ་མིག་གིས་ལོངས་སུ་སྤྱོད་པ་བཞིན་ཁ་རོག་གེར་
དེ་ལ་ཞིབ་ལྟ་བྱས་ནས་བསྡད། དལ་གྱིས་དལ་གྱིས། ཁོའི་གདོང་ལ་བྱིས་པ་
དང་འདྲ་བའི་ལྷད་མེད་ཀྱི་བདེ་སྐྱིད་དང་། ཡིད་ཚིམས་པའི་འཛུམ་མདངས་
ཤིག་རྒྱས་བཞིན་ཡུན་གྱིས་བརྒྱལ་སོང་། །
དུས་དེ་ནས་བཟུང་། རྒད་པོས་ཁོ་ཁྱིམ་ལ་ཡོང་དུ་མི་འཇུག་ཅིང་།
ནམ་ལངས་ནས་ས་རུབ་རག་བར་དུ་སྒོ་ཁྱི་ཞིག་དང་འདྲ་བར་སྒོ་ཁ་བསྲུངས་ཏེ་
འཇིགས་ཡེར་བའི་མིག་མདངས་ཀྱིས་ཁོ་ལ་ཅེར་ནས་བསྡད་བྱུང༌། ཐེངས་
འགའ་ལ། ཁོས་རྒད་པོ་ཡུལ་ན་མེད་པའི་གོ་སྐབས་དང་བསྟུན་ནས་རིག་
འཛིན་དབང་མོར་མགོ་སྐོར་ཏེ་མོ་ཚང་ལ་སོང་ཞིང་ཆོས་དཔེ་སྣ་རིང་མ་དེར་་་
བལྟ་བར་བརྩམས་མོད། ཡིན་ནའང་མོས་ཀྱང་མཉམ་འཇོག་ཅི་ཐུབ་བྱས་ཏེ་
ཁོ་གང་སར་འགྲོ་རུ་མ་བཅུག་སྟབས། ཁོས་ཐག་རིང་ས་ནས་ཧད་བཞིན་ངོ་
མཚར་གྱི་འོད་ཟེར་ཞིག་འཕྲོ་བཞིན་པའི་གནས་དེར་ལྟ་བ་ལས་ཐབས་གཞན་་
མ་རྙེད། །
རྗེས་སུ། རྒད་པོ་གློ་བུར་དུ་ཤི་སོང་། ཁོ་ཇི་ལྟར་ཤི་བའི་ཚུལ་སུས་ཀྱང་
གསལ་བོ་ཞིག་བཤད་མི་ཐུབ། གྲང་རླུང་འུར་འུར་དུ་ལྡང་བའི་ཕྱི་དྲོ་ཞིག་ལ།
ཁོས་རང་ཉིད་ཀྱི་ཚེ་སྲོག་གི་མཇུག་བསྡུ་ལ་ཉེ་བ་ཚོར་སོང་བ་འདྲ་སྟེ། ངོ་ལ་
ཐང་ཆད་པའི་འཛུམ་མདངས་ཤིག་ཤར་འདུག ཁོས་བུ་མོ་རང་གི་ཉེ་སར་
བོས་ཏེ་གང་སར་འགྲོ་རུ་མ་བཅུག ནུབ་ཁའི་མག་མོག་གི་ཉི་མ་ནུབ་རིའི་ཕང་
བར་བཞུད་མ་ཐག ས་གཞིའི་སྟེང་དུ་སྐྱི་གཡའ་བའི་རྣམ་པ་ཞིག་གིས་ཁེངས་
༡2.



བསླུ་བྲིད།
སོང་ལ། ཁོའི་དབུགས་ཀྱི་རྒྱུ་བའང་དེ་དང་འགྲོགས་ནས་ཆད་པ་རེད། ཁོ་ཤི་
ཁར་བུ་མོར་ཁ་ཆེམས་འདི་ལས་བཞག་མེད་དེ། “གང་ལྟར་ཆོས་དཔེ་སྣ་རིང་
མ་དེ་བུ་མ་རབས་དེའི་ལག་ལ་འཆོར་དུ་འཇུག་མི་ཉན། ནམ་ཞིག་གི་དུས་སུ་
དེའི་བདག་པོ་ལེན་དུ་ཡོང་ངེས་ཡིན། དེ་དུས་བདག་པོར་སྤྲོད་ཅིག” སྐད་
ཆ་དེ་དག་བཤད་ཚར་རྗེས་ཁོའི་དབུགས་ཀྱི་རྒྱུ་བའང་རྩ་བ་ནས་ཆད་སོང་།
ཁོའི་གདོང་ལ་བསམ་དོན་མ་འགྲུབ་པའི་ཡིད་ཕངས་པའི་རྣམ་འགྱུར་ཞིག་ཀྱང་
མངོན་འདུག
རྒད་པོ་ཤི་བའི་རྗེས་སུ། འཇམ་དབྱངས་བསྟན་འཛིན་ནི་རིག་འཛིན་
དབང་མོ་ཚང་ལ་གང་འདོད་དུ་སོང་ཆོག་མོད། ཡིན་ནའང་རིག་འཛིན་དབང་
མོས་ཀྱང་རྒད་པོ་འཆི་ཁའི་སྐད་ཆ་དེ་དག་དང༌། སྐད་ཆ་དེ་དག་བཤད་དུས་
ཀྱི་གདོང་གི་རྣམ་འགྱུར་ཡིད་ལ་དམ་པོར་བཟུང་ཡོད་པས། ཁོ་ཆོས་དཔེ་སྣ་
རིང་མ་དེའི་ཉེ་སར་བཏུད་ཙམ་ཡང་བྱེད་དུ་མ་བཅུག ཐེངས་འགའ་ཞིག་ལ།
ཁོས་མོའི་མིད་པ་བསྒྲགས་ནས་བསད་རྗེས། ཆོས་དཔེ་སྣ་རིང་མ་དེ་ཁྱེར་ནས་
ཐག་ཤིན་ཏུ་རིང་བའི་ས་ཆ་ཞིག་ལ་འགྲོ་བསམ་མོད། ཡིན་ནའང་ཐེངས་རེ་
རེར་ཐབས་བརྒྱ་ཇུས་སྟོང་གིས་རང་གི་བསམ་ཚུལ་དེ་དག་རྒྱབ་ཏུ་འདོད་་་་་་་
དགོས་བྱུང་། །
འཇམ་དབྱངས་བསྟན་འཛིན་ཉིན་མཚན་མེད་པར་རིག་འཛིན་དབང་མོ་
ཚང་ལ་བརྒྱུགས་ཤིང་། གསེར་མདོག་གི་འོད་ཟེར་འཕྲོ་སའི་གནས་དེར་བལྟས་
ནས་བསྡད།
འཇམ་དབྱངས་བསྟན་འཛིན་ལོ་བཅུ་བཞིར་སོན་པའི་ལོ་དེར། རིག་



བསླུ་བྲིད། -
འཛིན་དབང་མོ་ལོ་བཅུ་དྲུག་ལ་སོན་ཡོད། ནམ་རྒྱུན་ཁོས་ཆོས་དཔེ་སྣ་རིང་མ་
དེར་བལྟ་འདོད་ཀྱི་རེ་བ་འདོན་དུས། རིག་འཛིན་དབང་མོས“ཁྱོད་ངའི་ཁྱོ་
ག་བྱེད་རྒྱུ་ཨེ་ཡིན”ཅེས་པའི་སྐད་ཆ་དེ་ཁོར་འདྲི་སྲིད་ལ། ནམ་རྒྱུན་ཁོས་སྐད་
ཆ་དེ་ཐོས་མ་ཐག་མགོ་བོ་སྨད་དེ་ཁ་རོག་གེར་འདུག་པ་ཡིན། ཁོ་སེམས་གཏིང་
ནས་མོ་ལ་འཚིག་པ་ཟ་བཞིན་ཡོད། མོའི་གདོང་གི་འགུལ་འགུལ་བྱེད་ཅིང་
ཐུར་དུ་ལུགས་ཡོད་པའི་ངོ་ཤ་དེ་མཐོང་དུས། ཁོ་ལ་སྐྱུགས་བྲོ་བའི་སྣང་བ་
ཞིག་སྐྱེས་ཤིང་། དེ་མ་ཐག་ཁ་ཕྱིར་འཁོར་ནས་མིག་མདངས་གནས་གཞན་དུ་
གཏོད་པར་བྱེད། སྐབས་འགར། ཞེན་པ་ལོག་སྟེ་སྒྱུར་ཆུ་ཡང་མི་ཉུང་བ་ཞིག་
བསྐྱུགས་པར་ངེས། ཐེངས་རེར་ཁོས་མོའི་རེ་འདོད་དེ་དག་སྣང་མེད་དུ་བསྐྱུར་
དུས། མོ་ལ་སྙིང་རྗེ་དང་ཐེ་ཚོམ་ཅི་ཡང་མེད་པར་ཁོ་སྒོར་བསྐྲད་རྗེས། རྗེས་
སུ་ཡོང་མི་དགོས་ཞེས་ངར་སྐད་བསྒྲགས་ངེས་ཡིན། ཡིན་ནའང་སང་ཉིན་
ཁོས་ཁ་སང་བྱུང་བའི་དོན་རྣམས་བརྗེད་སོང་བ་བཞིན་སྔར་བཞིན་མོའི་ཁྱིམ་
ཏུ་སོང་ནས་མོ་ལ་ཆོས་དཔེ་སྣ་རིང་མ་དེར་བལྟ་འདོད་ཀྱི་རེ་བ་ཞུ་ངེས་ལ།
མོས་ཀྱང༌“ ཁྱོད་ངའི་ཁྱོ་ག་བྱེད་དགོས”ཞེས་པའི་འདོད་བློ་དག་གླེང་བར་བྱེད།
ཁོས་ཀྱང་ཡང་བསྐྱར་མོའི་སྐད་ཆ་དེ་དག་སྣང་མེད་དུ་བསྐྱུར་ལ། མོས་ཀྱང་
ཡང་བསྐྱར་ཁོ་སྒོར་བསྐྲད་དེ་རྗེས་སུ་ཡོང་མི་དགོས་ཞེས་ངར་སྐད་བསྒྲགས་་་་
འོང་། དེ་ལྟར་ཡང་དང་ཡང་དུ་བསྐྱར་ཟློས་བྱེད་བཞིན་ཉིན་མང་བོ་ཞིག་ཕར་
འདས་སོང་།
པ་པ་ལྷབ་ལྷུབ་ཏུ་འབབ་པའི་དགོང་དྲོ་ཞིག་ལ། འཇམ་དབྱངས་
བསྟན་འཛིན་མལ་ལས་དལ་མོར་ལངས་ཏེ་མིག་ཟུང་ཕྱེ་མ་བཙུམ་གྱིས་གྱོན་་་་་
ལ9
-
-
E
，
་



བསླུ་བྲིད།
ཆས་གོན་བཞིན་པའི་སྐབས་སུ། གར་འོང་མི་ཤེས་པའི་བསམ་ཚུལ་གློ་བུར་བ་
ཞིག་གིས་ཁོས་མོའི་རེ་འདོད་དེ་ཁས་ལེན་བྱེད་རྒྱུའི་སེམས་ཐག་བཅད། ཁོས་
གྱོན་ཆས་གོན་ཏེ་ཐད་ཀར་རིག་འཛིན་དབང་མོ་ཚང་ལ་སོང་ནས་མོ་མལ་ས་་་
ལས་ཡར་བསླངས་རྗེས། མོ་ལ“ངས་དཔེ་ཆ་དེར་བལྟ་རྒྱུ་ཡིན”ཅེས་བཤད།
མོས་དམར་ལ་སྐྲངས་པའི་མིག་ཟུང་ཕུར་ཕུར་འགའ་བྱས་ཤིང་། ཐུར་དུ་
ལུགས་པའི་ངོ་ཤ་འགུལ་འགུལ་བྱེད་ཞོར་གླལ་སྐྱིང་ཞིག་དང་མཉམ་དུ་ལྡབ་་་་
ལྡིབ་ཀྱིས་འདི་ལྟར་བཤད། །
“ ཁྱོད་ཀྱིས་ཆོས་དཔེ་སྣ་རིང་མ་དེར་བལྟ་འདོད་དམ། བཟང་གི དེས་
ན་ཁྱོད་ངའི་ཁྱོ་ག་བྱེད་དམ།”
“བྱེད།” ཁོས་བཙན་ཚུགས་ཀྱིས་སོ་བར་ནས་ཡིག་འབྲུ་དེ་བ ཙིར་ནས་
ཐོན་པར་བྱས།
“ངོ་མ་བདེན་ནམ།” དང་ཐོག་རིག་འཛིན་དབང་མོས་རྣར་མ་སོང་
མོད། ཡིན་ནའང་ཅང་མ་འགོར་བར་མོ་དགའ་དྲགས་ཏེ་གནམ་ལྡིང་ས་ལྡིང་
བྱེད་ཞོར་ཁོའི་མགྲིན་པར་འཁྱུད་དེ་ངོ་ལ་བར་མཚམས་མེད་པར་འོ་གྲངས་་་་
མེད་ཅིག་བྱས། ཁོས་སྡུག་བསྔལ་དང་བཅས་དེ་དག་བཟོད་བསྲན་བྱས་ནས་
ཁ་ཅི་ཡང་མ་གྲག འདོད་ཆགས་ཀྱིས་མྱོས་པའི་རིག་འཛིན་དབང་མོའི་ཁ་ཆུ་
དང་སྣ་ཆུས་ཁོའི་ངོ་གདོང་ཡོངས་སུ་བརླན་པར་བྱས་པས། ཁོས་གཞི་ནས་
བཟོད་མ་ཐུབ་པ་བཞིན་ཕུད་རྒྱག་ཅིག་གིས་མོ་ ་ ༌ ་ ་ ཐོག་ནས་ཕར་གཡུགས་
ཤིང་ཁྲོ་བའི་ངང་དུ“པ། དཔེ་ཆ་ ཁྱེར་ཤོག །” སྤྱིར། །
ཡིག་འཛིན་དབང་མོས་གཡོ་སྒྱུ་ཡང་ མུ ་ ༌ ༌སེང་ ཆུ་ཀླུང་བུའི་མིག་
，
་
s



བསླུ་བྲིད།
ཆུང་ཆུང་དེ་གཉིས་རྡེབ་ཞོར་དགོད་ཙམ་བྱས་རྗེས“ད་ལྟ་ད་དུང་དུས་ལ་་་་་་
བསླེབས་མེད། འུ་གཉིས་གཉེན་བསྒྲིགས་རྗེས་ད་གཟོད་བལྟས་ཆོག”ཅེས་
བཤད་བྱུང་།
འཇམ་དབྱངས་བསྟན་འཛིན་ཅི་བྱ་གཏོལ་མེད་དུ་གྱུར་ཏེ་འུ་ཐུག་པའི་་
ངང་མགོ་བོ་སྨད་ཅིང་དེ་རུ་ལངས་ནས་འགུལ་ཙམ་ཡང་མ་བྱས།
རིག་འཛིན་དབང་མོ་ཆུ་འཁུར་དུ་བུད་སོང་། མོས་ཆུ་ཁུར་ནས་ཕྱིར་
ཡོང་དུས་ཁོ་ད་དུང་སྔར་གནས་སུ་འགུལ་ཙམ་ཡང་མ་བྱས་པར་ལངས་ཡོད་པ་
མཐོང་རྗེས། ཆུ་ཟོ་སར་བཞག་སྟེ་ཚུར་ཡོང་ནས་ཁོ་ལ་ཡང་མོས་ཕུད་རྒྱག་ཅིག་
བྱས་ཏེ་ངག་འཇམ་པོས་ངང་འདི་ལྟར་བཤད་སོང་།
“ཡ། ཆོག་གི འོ་ན་ཁྱོད་ལ་ཐེངས་གཅིག་བལྟ་རུ་འཇུག”
དེ་ལྟར་བཤད་རྗེས། མོ་ཁ་ཕྱིར་འཁོར་ནས་བུད་སོང་། ཅང་མ་འགོར་
བར། མོས་ལག་ལ་ཆོས་དཔེ་སྣ་རིང་མ་དེ་བཟུང་ནས་ཚུར་ཡོང་ཞིང་། འཇམ་
དབྱངས་བསྟན་འཛིན་དང་གོམ་པ་བཅུ་ཙམ་གྱི་བར་ནས་གོམ་མཚམས་བཞག་
སྟེ་ཧ་ཅང་གཟབ་ནན་སྒོས་བཤད་རྒྱུར།
“ ཁྱོད་དེ་རུ་མ་འགུལ་བར་ལྟོས་ཤིག ཉེ་སར་བཏུད་མི་ཆོག”
འཇམ་དབྱངས་བསྟན་འཛིན་གྱི་མིག་དབང་དེ་མ་ཐག་ཆོས་དཔེ་སྣ་རིང་
མ་ལས་འཕྲོས་པའི་གསེར་མདོག་གི་འོད་མདངས་དེས་དྲངས་སོང་། དེ་ནི་
ཁོས་ལོ་བདུན་གྱི་སྐབས་སུ་ཐེངས་དང་པོར་ཆོས་དཔེ་སྣ་རིང་མ་དེ་མཐོང་བའི་
རྣམ་པ་དང་ཤིན་ཏུ་མཚུངས། ཁོའི་ཚོར་སྣང་ལ། འོད་ཟེར་དེ་ཐད་ཀར་རང་
གི་ལུས་སྟེང་དུ་ཕོག་སྟེ་རང་ཉིད་མགོ་ཡོམ་འཁོར་ཞིང་བརྟན་པོར་ལངས་མི་་་་
26



— བསླུ་བྲིད།
ཐུབ་པ་ལྟ་བུ་ཞིག་ཏུ་གྱུར། དཔེ་ཆ་བཏུམས་བྱེད་ཀྱི་གོས་ཐུམ་སེར་པོ་དེ་སྔོན་
དང་བསྡུར་ན་མངོན་གསལ་གྱིས་རྙིང་འདུག ཡིན་ནའང་ལོ་བརྒྱད་ཀྱི་ལོ་ཟླའི་
ཡུན་ཚད་དང་བསྡུར་ན་དེ་ནི་སྔར་བཞིན་རང་མདངས་ཡལ་མི་འདུག་ཅེས་་་་་
བཤད་ཆོག དལ་གྱིས་དལ་གྱིས་ཆོས་དཔེ་སྣ་རིང་མ་ལས་འཕྲོས་པའི་འོད་ཟེར་
དེ་ཁ་དོག་སྣ་ལྔའི་འཇའ་ཚོན་ལྟ་བུའི་ཁ་བཏགས་ཤིག་དང་འདྲ་བར། རང་
ཉིད་རིམ་གྱིས་དམ་པོར་བཅིངས་ཤིང་དེའི་གན་དུ་འཐེན་བཞིན་པ་དང་འདྲ་་
ལ། རང་ཉིད་ཀྱང་དབང་མེད་དུ་དེའི་གན་དུ་བཏུད་བཞིན་པ་དང་ཡང་ཤིན་
ཏུ་མཚུངས། རིག་འཛིན་དབང་མོ་དང་དེའི་མཐའ་འཁོར་གྱི་དངོས་པོ་ཚང་
མ་ཁོའི་མིག་ལམ་ནས་གར་སོང་ཆ་མེད་ཏུ་གྱུར་ཅིང་། ཁྱད་མཚར་གྱི་ཆོས་
དཔེ་སྣ་རིང་མ་དེ་ཁོ་ནས་བར་སྣང་དུ་འོད་ཟེར་བར་མེད་འཚེར་བཞིན་པ་་་་་
མཐོང་། ཁ་དོག་སྣ་ལྔའི་ཁ་བཏགས་དེས་ཀྱང་གྲིམ་ལྷོད་རན་པའི་སྒོ་ནས་ཁོ་
མུ་མཐུད་དུ་ཆོས་དཔེ་སྣ་རིང་མའི་ཕྱོགས་སུ་འཐེན་ཞིང་མཆིས། གར་འོངས་
མི་ཤེས་པའི་ནུས་ཤུགས་ཁྱད་པར་བ་ཞིག་གིས་ཁོ་ལ་བསམ་དབང་དྲན་དབང་
ཙམ་ཡང་མ་བྱིན་པར་སྔོན་དུ་མཆོངས་ཏེ། ཆོས་དཔེ་སྣ་རིང་མ་དེ་བཟུང་མ་
ཐག་ཁ་ཕྱིར་འཁོར་ནས་འབྲོ་རྩིས་བྱས། འོན་ཀྱང་ཆོས་དཔེ་སྣ་རིང་མ་དེ་
བཟུང་ནས་ཁ་ཕྱིར་འཁོར་མ་ཐག་ཁོ་ནི་ཁ་སྦུབ་ཏུ་ཐང་ལ་འགྱེལ་སོང་། དེ་
དང་མཉམ་པོར་ཁོ་ལ་གློ་བུར་དུ་རྒྱ་མ་བརྒྱ་ཕྲག་འགའི་དངོས་པོ་ཞིག་གིས་་་་་
མནན་ཡོད་པའི་ཚོར་བ་ཞིག་བྱུང་ལ་དབུགས་ཀྱང་ལེན་མི་ཐུབ་པར་གྱུར། ཡིན་
ནའང་ཆོས་དཔེ་སྣ་རིང་མ་དེ་སྔར་བཞིན་རང་གི་པང་དུ་ཡོད་པ་མཐོང་བས།
བཙན་ཚུགས་ཀྱིས་ན་ཟུག་ཡོད་ཚད་བཟོད་བསྲན་བྱས་ཏེ་འགུལ་ཙམ་ཡང་མ་
༡༠



བསླུ་བྲིད།
བྱས། རྒྱབ་ལ་རྒྱ་མ་བརྒྱ་ཕྲག་འགའི་ལྗིད་ཚད་ཡོད་ལ་ཅི་ཡིན་མི་ཤེས་པའི་
དངོས་པོ་ཞིག་གིས་རང་ཉིད་མནན་འདུག་ཀྱང་། སེམས་ལ་སྔོན་ཆད་གཏན་
ནས་ཡོད་མ་མྱོང་བའི་བདེ་སྐྱིད་ཀྱི་ཚོར་སྣང་ཞིག་གིས་ཁེངས་སོང་།
རིག་འཛིན་དབང་མོས་གདུག་རྩུབ་ཀྱིས་ཁོའི་རྒྱབ་ལ་རྐང་བས་མནན་་་་
ནས་ཡོད། མོའི་སེམས་སུ་ང་རྒྱལ་དང་ཁོའི་རྒྱབ་ནས་མནན་ཏེ་འགུལ་དུ་མ་
བཅུག་ན། དཔེ་ཆ་ཁོའི་ལག་ཏུ་ཡོད་ཀྱང་འཆོར་མི་སྲིད་སྙམ་སྟེ་ཡུན་རིང་བོར་
མནན་བསྡད་དེ་ཁ་ཡ་མ་བྱས། དེར་མ་ཟད་མོའི་ངོ་ལ་ཡིད་ཚིམས་པའི་རྒྱལ་
ཁའི་འཛུམ་མདངས་ཤིག་ཀྱང་མངོན་ཡོད་ལ། ཐུར་དུ་ལུགས་ཡོད་པའི་ངོ་
ཤའང་ང་རྒྱལ་ངང་ཡང་ཡང་དུ་འགུལ་ཞིང་མཆིས།
འཇམ་དབྱངས་བསྟན་འཛིན་གྱི་རྒྱབ་ཀྱི་དངོས་པོ་དེ་རིམ་གྱིས་ཇེ་ལྗིད་་
ནས་ཇེ་ལྗིད་དུ་འགྲོ་བཞིན་ཡོད། ཁོས་དབུགས་ཀྱང་ལེན་དཀའ་བའི་ཚད་ལ་
ཐུག་ནའང་། ཁོས་འཁུན་སྒྲ་ཞིག་ཀྱང་མ་ཕྱུངས་པར་མུ་མཐུད་དུ་བཟོད་
བསྲན་བྱས་ནས་བསྡད། ཁོ་ཡར་ལངས་མི་འདོད་དེ། ཁོའི་སེམས་ལ་གལ་ཏེ་
རང་ཉིད་ཡར་ལངས་ན་ཆོས་དཔེ་སྣ་རིང་མ་དེའང་རང་ཉིད་དང་ཁ་བྲལ་འགྲོ་
འདོད་པ་ཡིན། །
ད་ལྟ་ཁོས་དངོས་གནས་བཟོད་མི་ཚུགས་པར་གྱུར། ཁ་ནང་ནས་
དབུགས་ཧལ་ཧལ་དུ་ཐོན་ཞིང་། ཐོད་པའི་སྟེང་དུའང་རྔུལ་ཆུས་ཁེངས་འདུག
ཁོའི་སྙིང་གི་འཕར་ཚད་ནི་ཇེ་མགྱོགས་སུ་སོང་སྟེ། སྙིང་གསོན་པོ་དེ་གྲེ་བའི་
མཚམས་སུ་ལྡིང་བཞིན་ཡོད་པའི་ཚོར་སྣང་བྱུང་། །
གློ་བུར་དུ། རྒྱབ་ཀྱི་རྒྱ་མ་བརྒྱ་ཕྲག་འགའི་དངོས་པོ་དེ་གཞི་ནས་གར་
28



བསླུ་བྲིད།
སོང་ཆ་མེད་དུ་གྱུར་པ་དང་བསྟུན་ནས། ཁོའི་སྙིང་གི་འཕར་ཚད་ཀྱང་རྒྱུན་
ལྡན་དུ་གྱུར། ཁོས་ཤུགས་རིང་ཞིག་ཕྱུངས་ཏེ་སེམས་པ་ལྷོད་ལ་འབབ་ཅི་ཐུབ་
བྱས། སྐབས་དེར། རྒྱང་རིང་གི་ས་ཆ་ཞིག་ནས་གསལ་ལ་མི་གསལ་བའི་བུད་
མེད་ཅིག་གི་སྐད་གྲགས་ཡོང་། །
“ ཁྱོད་ད་རུང་མི་ལངས་སམ། ཁྱོད་ངོ་མས་སྨྱོན་པ་ཞིག་དང་འདྲ། རེམ་
མ་ཆོས་དཔེ་ཕྱིར་སྤྲོད།”
འཇམ་དབྱངས་བསྟན་འཛིན་ཁ་སྦུབ་ཏུ་ཉལ་ཏེ་འགུལ་ཙམ་ཡང་མ་བྱས།
ཅུང་ཙམ་འགོར་རྗེས། ཁོ་ད་གཟོད་དལ་གྱིས་ཡར་ལངས་ཏེ་ཐང་ཆད་པའི་
ངང་ཆོས་དཔེ་སྣ་རིང་མ་དེ་རིག་འཛིན་དབང་མོའི་ལག་ཏུ་བཞག སྐབས་
དེར། ཁོས་གཞི་ནས་རྒྱང་རིང་དུ་གྲགས་འོང་བའི་གསལ་ལ་མི་གསལ་བའི་
སྐད་སྒྲ་དེ་ནི་མོའི་ཁ་ནང་ནས་བྱུང་བ་ཤེས་སོང་། ཁོ་ནི་མོའི་སྟེང་དུ་ཁོང་ཁྲོ་
མ་སྐྱེས་ལ་ཐ་ན་ལེ་བདའ་ཙམ་ཡང་མ་བྱས། དེ་ལས་ལྡོག་སྟེ་ཁོ་ལ་སྐབས་འདིར་
མོའི་སྟེང་ནའང་སྙིང་ཉེ་སའམ་ཡང་ན་མིའི་ཡིད་སེམས་འགུགས་ནུས་པའི་ཁྱད་
ཆོས་ཤིག་ལྡན་པའི་ཚོར་བ་ཞིག་བྱུང་། ཁོས་ཁྲོན་པ་བཞིན་གཏིང་ཟབ་ལ་སྐྱོ་
སྣང་གིས་ཁེངས་པའི་མིག་ཟུང་གིས་མོར་ཡུན་རིང་ཅེར་ནས་ཧད་དེ་བསྡད།
རིག་འཛིན་དབང་མོས་ཀྱང་རིམ་གྱིས་འཇམ་དབྱངས་བསྟན་འཛིན་གྱིས་
མིག་ཟུང་ཆེ་ཆེར་བགྲད་དེ་རང་ཉིད་ལ་ཅེར་ནས་ཧད་ཡོད་པ་མཐོང་བྱུང་།
མོས་སེམས་ལ་ཁོས་རང་ཉིད་ལ་འདི་ལྟར་ཞིབ་ལྟ་བྱས་པ་ནི་ཐོག་དང་པོ་ཡིན་་་
པ་དྲན་པས། འཛུམ་ཞིག་རྒྱས་ཏེ་ངོ་ཚ་བའི་ཉམས་ཀྱིས་མགོ་བོ་ཅུང་སྨད་ཅིང་
ཟུར་མིག་གིས་ཁོ་ལ་ཡང་ཡང་བལྟས། སྐབས་དེར། མོའི་མིག་ཟུང་གི་ནང་



བསླུ་བྲིད། –
དུ་མིའི་ཡིད་དབང་འགུགས་པའི་ལྷད་མེད་ཀྱི་བརྩེ་འདང་ཞིག་མངོན་ཡོད་ལ།
རིམ་གྱིས་རིམ་གྱིས་འཇམ་དབྱངས་བསྟན་འཛིན་གྱིས་རང་ཉིད་ལ་ཅེར་འདུག་
པའི་མིག་མདངས་དེ་ནི་རྣོ་ངར་གྱི་གྲི་ཆུང་གཉིས་དང་འདྲ་བར། ཐད་ཀར་
རང་གི་སྙིང་ཁར་གཏད་ཡོད་པའི་འཇིགས་སུ་རུང་བའི་ཚོར་སྣང་ཞིག་གིས་མོ་
དམ་པོར་འཁྱུད་བྱུང་། མོ་ལ་རང་དབང་མེད་པར་ཁོག་འདར་ཞིག་བྱུང་།
མོས་ཚབ་ཚུབ་དང་བཅས་རྣོ་ངར་གྱི་མིག་མདངས་དེ་ལས་གཡོལ་ཐབས་བྱས་་
ནས། ཆོས་དཔེ་སྣ་རིང་མ་དེ་ཡར་བཀྱགས་རྗེས་ཁོའི་མགོ་ལ་ཤུགས་ཀྱིས་
བསྟུད་མར་ལན་འགར་བརྙན་འཕྲལ་སྐད་ཆེན་པོས་འདི་ལྟར་བཤད། །
“ ཁྱོད་ཀྱིས་ང་ལ་འདི་ལྟར་ལྟ་དོན་ཅི་ཡིན། ཁྱོད་ཀྱིས་ང་རིག་མ་མྱོང་
ངམ། འུ་གཉིས་བཟའ་ཟླ་བྱས་རྗེས་འདི་ལྟར་བལྟས་ན་མི་ཆོག་གམ། དེ་དུས་
ཆོས་དཔེ་སྣ་རིང་མ་འདིའང་ཁྱོད་ལ་དབང་བས། དུས་དེར་སྒུགས་སྡོད་ཅིག”
འཇམ་དབྱངས་བསྟན་འཛིན་གྱི་མགོ་ལ་ཆུ་འཁྱག་ཟོ་གང་བྱོ་བ་བཞིན་གློ་
བུར་དུ་ཐམས་ཅད་རྟོགས་སོང་། ཁོས་ཚབ་ཚུབ་ཀྱིས་མགོ་བོ་ལྡེམ་ལྡེམ་འགའ་
བྱས་རྗེས་བྱ་འཕུར་བ་བཞིན་རང་ཁྱིམ་དུ་ལོག
བསྟུད་མར་ཉིན་བདུན་ལ་རིག་འཛིན་དབང་མོས་ཁོའི་གྲིབ་མ་ཙམ་ཡང་
མ་མཐོང་།
ཉིན་བདུན་པའི་དགོང་དྲོར། རིག་འཛིན་དབང་མོས་གཉེན་སྟོན་གྱི་ཆོ་
ག་ཐམས་ཅད་གྲ་སྒྲིག་བྱས་ཏེ་སེམས་ཁུར་ངང་འཇམ་དབྱངས་བསྟན་འཛིན་་་་
ཚང་ལ་སོང་དུས། ཁོས་ད་དུང་མགོ་བོ་ཉལ་ཐུལ་གྱིས་བཏུམས་ཏེ་སྡུར་བ་
འཐེན་བཞིན་གཉིད་འདུག མོ་ལ་ཁོང་ཁྲོ་དང་བྲེལ་ཚུབ་མཉམ་དུ་སྐྱེས་ཏེ་
30



བསླུ་བྲིད།
སྡིགས་མོ་བྱེད་ཞོར་རྩུབ་སྤྱོད་ཀྱིས་ཉལ་ཐུལ་བཤུས་ནས་ཤུགས་ཀྱིས་ལན་འགར་
སྒུལ་རུང་ཁོ་གཉིད་ལས་མ་སད། རིག་འཛིན་དབང་མོས་རྫ་མ་ལས་ཆུ་ཐོམ་བུ་
གང་ཁྱེར་ཡོང་ནས་ཁམ་གང་འཐུངས་ཏེ་ཁོའི་ངོ་ལ་ཕུ་བཏབ་པ་ན་ད་གཟོད་་་
སད་བྱུང་། ཁོའི་ངོ་ལ་འཇིགས་སྐྲག་གི་ཉམས་ཤིག་ཤར་འདུག ཁོ་ཡར་ཙོག་
སྟེ་ཧད་བཞིན་བསམ་བློ་ཅུང་ཙམ་བཏང་རྗེས། ཁོང་ཁྲོ་ཆེན་པོས་ལེ་བདའ་
བྱེད་ཞོར་འདི་ལྟར་སྐད་བརྒྱབ། །
“ང་ཁྱོད་ཚང་ནས་ཕྱིར་ལོག་སྟེ་གཉིད་མ་ཐག་གཉིད་ལས་སློང་དོན་ཅི་
ཡིན། ཁྱོད་ནི་ངོ་མ་བུད་མེད་གདུག་རྩུབ་ཅན་ཞིག་རེད།”
“ཅི་ཟེར། ཁྱོད་ངའི་ཁྱིམ་ནས་ལོག་སྟེ་གཉིད་མ་ཐག་ཡིན་ཟེར་རམ།”
རིག་འཛིན་དབང་མོས་མིག་ཟུང་ཆེ་ཆེར་བགྲད་དེ་ཡ་མཚན་པའི་ངང་དེ་ལྟར་
དྲིས།
“ཡིན། སྡིགས་ཏོ་མ་ཁྱོད། ང་གཉིད་ལས་སློང་དོན་ཅི་ཡིན། ད་ལྟ་ད་
དུང་སའང་རུབ་མེད་པ་མི་མཐོང་ངམ།”
“དེ་ལྟར་བཤད་ན་ཁྱོད་བསྟུད་མར་ཉིན་ཞག་བདུན་ལ་གཉིད་སོང་ངམ།
ཁྱོད་ངོ་མས་ད་བར་དུ་མ་སད་དམ།” རིག་འཛིན་དབང་མོའི་མིག་ཟུང་སྔར་
ལས་ཇེ་ཆེར་གྱུར། །
“ཨ། ཅི་ཟེར། ང་ཉིན་ཞག་བདུན་ལ་གཉིད་སོང་ཟེར་རམ། དཔེ་མི་
སྲིད། དེ་འདྲ་དཔེ་མི་སྲིད། ང་གཉིད་ནས་ཡུད་ཙམ་ལས་འགོར་མེད།”
ཁོས་སྐད་ཆ་དེ་དག་བཤད་ཞོར་ཡང་བསྐྱར་མལ་དུ་ལོག་ནས་ཉལ་ཐུལ་གྱིས་་་་
མགོ་བོ་བཏུམས་ཏེ་གཉིད་དུ་ཡུར།
31



བསུ་བྲིད།
ཉིན་ཞག་བཅུ་བཞི་འགོར་རྗེས། འཇམ་དབྱངས་བསྟན་འཛིན་གཞི་
ནས་གཉིད་ལས་སད་བྱུང༌། སད་མ་ཐག་རིག་འཛིན་དབང་མོས་ཁོ་མལ་ས་
ནས་ཕྱིར་བསླངས་ཏེ་གཉེན་སྟོན་བྱེད་སར་ཁྲིད།
སྟོན་མོ་ལ་ཞུགས་མཁན་ཁོ་གཉིས་མ་གཏོགས་མི་གཞན་མེད། རིག་
འཛིན་དབང་མོས་ཀ་ར་བུ་རམ་སོགས་ཀྱི་སྡེར་ཁ་བཤམས་ཏེ་གྲ་སྒྲིག་བྱས་་་་་
འདུག ཟ་མ་དེ་དག་ཁོའི་མིག་ལམ་དུ་མངོན་མ་ཐག་ཁོ་ལ་བསྐྱུག་རྒྱུ་ཞིག་
ལངས་བྱུང་། རིག་འཛིན་དབང་མོས་གུས་པའི་ངང་ཁོ་ལ་ཡང་དང་ཡང་དུ་
ཆང་གཏད་མོད། ཁོས་ཁ་སྣ་ཚོགས་ལ་གཡར་ཏེ་མ་འཐུང་བར་མོ་གཅིག་པུར་
འཐུང་དུ་བཅུག་
ས་རུབ་ལ་ཉེ་དུས། རིག་འཛིན་དབང་མོ་ར་བཟི་བར་གྱུར་ཏེ་ཁ་ནང་
དུ་ཆང་དྲི་དང་རྣ་བར་གཟན་པའི་སྐད་ཆ་མང་བོ་འབྱིན་བཞིན་ཡོད། འཇམ་
དབྱངས་བསྟན་འཛིན་གྱི་རྣམ་རིག་སྔར་བཞིན་དྭངས་ཤིང་གསལ་ཏེ། རིག་
འཛིན་དབང་མོའི་ཁ་ནང་གི་ཆང་དྲི་དྲག་པོ་དེ་ཁོའི་སྣ་ལམ་དུ་བརྒྱབ་དུས། ཁོ་
ལ་མགོ་ཡོམ་འཁོར་ཏེ་ཐང་ལ་འགྱེལ་འགྲོ་ངེས་སྙམ་པའི་ཚོར་སྣང་ཞིག་སྐྱེས།
དེའི་ཕྱིར། ཁོས་ཐབས་བརྒྱ་ཇུས་སྟོང་གིས་མོ་ལ་རྒྱབ་གཏད་དེ་བསྡད།
ནམ་མཁར་སྐར་མ་མང་བོ་ཁྲ་ཆིལ་ལེར་འཚེར་བཞིན་པའི་དུས་སུ། ཁོ་
གཉིས་ཀྱང་ཐང་ཆད་དྲགས་ཏེ་རང་རང་ས་ན་ལོག་འདུག རིག་འཛིན་དབང་
མོ་ཚ་ཐབ་སྟེང་ལོག་སྟེ་མལ་ཐུལ་ཡར་ལ་འཐེན་ཙམ་བྱས་རྗེས། ལག་པ་ཕྱིར་
བསྲིངས་ཏེ་ཁོ་ལ་ཚུར་ཤོག་ཅེས་པའི་བརྡ་བསྟན། ཁོ་འགུལ་ཙམ་ཡང་མི་བྱེད་
པར་རང་གནས་སུ་བསྡད་དེ་ཕར་ལ་མ་སོང་། ཁོའི་མིག་ལམ་དུ་སྐད་ཅིག་
32



བསླུ་བྲིད།
སྐད་ཅིག་ལ་གོས་ཐུམ་སེར་པོས་བཏུམས་ཡོད་པའི་ཆོས་དཔེ་སྣ་རིང་མ་དེ་་་་་་
འཆར་ཞིང་། སེམས་ལ་མྱུར་བ་མྱུར་བར་དེར་བལྟ་འདོད་ཀྱི་འདུན་པ་དྲག་པོ་
ཞིག་སྐྱེས། ཁོས་ཞུ་བ་བྱེད་པའི་མིག་མདངས་ཀྱིས་རིག་འཛིན་དབང་མོ་ལ་ལྟ་
བཞིན་དལ་མོར་འདི་ལྟར་བཤད།
“ད་ལྟ་ཁྱོད་ཀྱིས་ང་ལ་བསྟན་ཆོག་གམ།”
སྐད་ཆ་དེ་ཐོས་འཕྲལ། རིག་འཛིན་དབང་མོའི་ངོ་ལ་དེ་མ་ཐག་མ་
དགའ་བའི་མདོག་ཅུང་ཙམ་མངོན་བྱུང་མོད། ཡིན་ནའང་མོས་འཇམ་པའི་
ངག་གིས་འདི་ལྟར་བཤད། །
“མ་བྲེལ། བྲེལ་བ་མ་ལངས། ཁྱོད་ད་དུང་ངའི་ཁྱོ་གར་གྱུར་མེད་པ་
བརྗེད་སོང་ངམ། ཤོག་ཡ། རེམ་མ་ངའི་གན་དུ་ཤོག”
མོས་དེ་ལྟར་བཤད་ཞོར་མལ་ཐུལ་གྱི་ཁ་ཕྱེ་སྟེ་ཁོ་ཚུར་ལ་ཤོག་ཅེས་པའི་
བརྡ་བསྟན། །
འཇམ་དབྱངས་བསྟན་འཛིན་སྔར་གནས་སུ་བསྡད་དེ་འགུལ་ཙམ་ཡང་
མ་བྱས་ལ། མིག་ཟུང་གིས་ཧུར་རེར་རིག་འཛིན་དབང་མོ་ལ་ཅེར་ནས་བསྡད།
རིག་འཛིན་དབང་མོས་ཁོ་ནི་སྡོང་དུམ་སྐམ་པོ་ཞིག་དང་འདྲ་བར་འགུལ་
ཙམ་ཡང་མི་བྱེད་པ་མཐོང་བས། ཡར་ཙོག་ནས་ལྭ་བ་ཕུད་དེ་གཅེར་བུར་དེ་
རུ་འདོད་ཆགས་ཀྱི་ཉམས་སྣ་ཚོགས་སྟོན་ཞོར་འགུལ་འགུལ་བྱས་ཤིང་། ངག་
དམའ་མོས་འཁུན་སྒྲ་འབྱིན་བཞིན་བཤད་རྒྱུར།
“ ཤོག་ཡ། ཤོག་ཡ། ད་ལྟ་ཁྱོད་ངའི་ཁྱོ་ག་ཡིན་པས་། ངའི་གན་ལ་
ཤོག་ཡ།”



བསླུ་བྲིད།
འཇམ་དབྱངས་བསྟན་འཛིན་སྔར་བཞིན་དེ་གར་བསྡད་ཅིང་། མིག་
ཟུང་གིས་རིག་འཛིན་དབང་མོ་ལ་ཕུར་ཚུགས་སུ་བལྟས་ཤིང་འགུལ་ཙམ་ཡང་་
མ་བྱས།
རིག་འཛིན་དབང་མོ་དལ་གྱིས་ཡར་ལངས་ཏེ་གཅེར་བུར་ཚུར་ཡོང་ནས་
འཇམ་དབྱངས་བསྟན་འཛིན་གྱི་པང་དུ་ཙོག་ལ། ཁོའི་མགྲིན་པར་དམ་པོར་
འཁྱུད་དེ་ཁ་ངོ་ལ་རྒྱུན་མ་ཆད་པར་འོ་གྲངས་མེད་ཅིག་བྱས།
དང་ཐོག འཇམ་དབྱངས་བསྟན་འཛིན་སྡོང་དུམ་ཞིག་དང་འདྲ་བར་
འགུལ་ཙམ་ཡང་མི་བྱེད་པར་ཙོག་འདུག ཅང་མ་འགོར་བར། གར་འོང་མི་
ཤེས་པའི་འཇིགས་རུང་གི་ཚོར་བ་ཞིག་དེ་མ་ཐག་ཁོའི་ལུས་ཡོངས་ལ་ཁྱབ་སྟེ་ཁོ་
ནི་དབང་མེད་དུ་འདར་སིག་སིག་བྱེད། སྐབས་དེར། ཁོའི་ཚོར་བར་
རང་ཉིད་ལ་དམ་པོར་འཁྱུད་ཡོད་པའི་བུད་མེད་དེ་ནི་དུག་སྦྲུལ་ཞིག་དང་འདྲ་
ལ། དེས་རང་ཉིད་བསྡམས་ནས་ཇེ་དམ་ཇེ་དམ་དུ་སོང་ཞིང་། མཐའ་མར་
དབུགས་ཀྱང་ལེན་མི་ཐུབ་པའི་གནས་སུ་གྱུར། ཁོས་ཤེད་ཤུགས་ཡོད་ཚད་
བཀོལ་ཏེ་མོ་ལ་ཕུད་རྒྱག་ཅིག་བྱས་ཤིང་། མིག་ཟུང་ཆེ་ཆེར་བགྲད་དེ་བཤད་
རྒྱུར།
“ཁྱོད་ཀྱིས་ང་ལ་འདི་ལྟར་མནར་གཅོད་བྱེད་དོན་ཅི་ཡིན་ནམ། མྱུར་
དུ་ཆོས་དཔེ་སྣ་རིང་མ་དེ་ང་ལ་སྤྲོད་ཅིག”
རིག་འཛིན་དབང་མོ་འཇམ་དབྱངས་བསྟན་འཛིན་གྱིས་ཚ་ཐབ་འགྲམ་
དུ་གཡུགས་ཤིང་། ཨོང་ཤ་ཐང་ལ་བརྡབ་པས་ན་ཟུག་དྲག་པོ་བྱུང་སྟེ་མ་བཟོད་
པར་འོ་དོད་འབོད་བཞིན་ཡོད། མོ་དལ་བུར་ཡར་ལངས་ཤིང་དུག་སྦྲུལ་ཞིག་
34



- བསླུ་བྲིད།
དང་འདྲ་བར་མལ་ཐུལ་ནང་འཛུལ་རྗེས་མལ་ཐུལ་གྱིས་ལུས་ཡོངས་དམ་པོར་
བཏུམས་ཏེ་ཁ་ཤ་འགུལ་འགུལ་བྱེད་ཞོར་སྐད་བརྒྱབ་བྱུང་།
“ད་ནས་བཟུང་ཁྱོད་ཀྱིས་དཔེ་ཆ་དེར་བལྟ་མ་བསམ། ཁྱོད་ད་སོང་།
སོང་།”
འཇམ་དབྱངས་བསྟན་འཛིན་གྱིས་རང་སེམས་ལྷོད་ལ་ཕབ་ནས་མོའི་་་
སྐད་ཆ་དེ་དག་ལ་ཉན་ཞིང་། སེམས་ལྷོད་ལ་ཕབ་སྟེ་མོའི་རྣམ་འགྱུར་ལ་
བལྟས་ནས་བསྡད་ཡོད་པས། དུས་ཡུན་རིང་བོ་ཞིག་ལ་འགུལ་ཙམ་ཡང་མ་
བྱས། གློ་བུར་དུ། གར་འོང་མི་ཤེས་པའི་ཁོང་ཁྲོའི་ཚོར་བ་དྲག་པོ་ཞིག་གིས་
ཁོའི་ཡིད་སེམས་དམ་དུ་བཟུང་སྟེ་ལུས་ཕུང་ཧྲིལ་བོ་འདར་སིག་སིག་བྱས་བྱུང་།
ཁོ་ཡར་ལངས་ནས་གོམ་པ་གང་གིས་རིག་འཛིན་དབང་མོའི་མདུན་དུ་མཆོངས་
ཏེ་མོའི་སྐྲའི་ལན་བུར་འཐམས་ཤིང་། མོ་སར་མནན་ཏེ་ལག་པ་གཉིས་ཀྱིས་
མིད་པ་བསྒགས་ནས་བསྡད།
རིག་འཛིན་དབང་མོའི་མིད་པ་ལས་བར་མཚམས་མེད་པར་སྒྲ་ཡ་མཚན་
པ་གང་མང་སྒྲོག་ཅིང་། རྐང་ལག་བཞི་བོ་བར་སྣང་དུ་ཅི་དགར་གཡུག་བཞིན་
ཡོང།
ཁོང་ཁྲོའི་ཚོར་བ་དེས་མུ་མཐུད་དུ་ཁོའི་ཡིད་སེམས་དམ་དུ་བཟུང་ཞིང་།
ཁོས་ཤེད་ཤུགས་ཡོད་དགུ་བཏོན་ནས་རིག་འཛིན་དབང་མོའི་མིད་པ་བསྒགས་
ཏེ་མ་བཏང་། །
གློ་བུར་དུ། ཁོས་རིག་འཛིན་དབང་མོའི་གཡས་ལག་གིས་དངོས་པོ་
ཞིག་བཟུང་ནས་ཚུར་གཡུག་འོང་བ་མཐོང་། དེ་དང་མཉམ་དུ་དངོས་པོ་དེ་
35



བསླུ་བྲིད།
ལྗིད་ཏིག་གེར་ཁོའི་མགོ་ལ་ཕོག་ཅིང་དེ་ནས་སར་ལྷུང་། ཁོའི་ཀླད་པའི་ནང་
དེ་མ་ཐག་སྨུག་སྤྲིན་འཐིབས་པ་ལྟར་ཐམས་ཅད་མག་མོག་ཏུ་གྱུར། ཁོས་དལ་
གྱིས་ལག་པ་ལྷོད་ཅིང་ཡ་མཚན་པའི་ངང་མིག་ཟུང་ཆེ་ཆེར་བགྲད་དེ་ཁང་བའི་
ནང་ལ་ཡང་ཡང་ཞིབ་ལྟ་བྱས། མཐའ་མར། ཁོའི་མིག་མདངས་རང་གི་
གན་དུ་ལོག་ནས་བསྡད་ཡོད་པའི་རིག་འཛིན་དབང་མོའི་ཐོག་ལ་བབས། མོའི་
ཁོག་སྨད་མལ་ཐུལ་གྱིས་བཏུམས་ཡོད་ལ། ཁོག་སྟོད་གཅེར་བུར་བུད་འདུག
འོ་འཛིན་ཟུང་མཐོན་པོར་འབུར་འདུག་པས་དེའུ་འབུར་ཆུང་ཆུང་གཉིས་དང་
དབྱེར་མ་མཆིས། མོའི་ཚུར་བསྲིངས་ཡོད་པའི་གཡས་ལག་ཏུ་ལྷམ་ཆད་ཅིག་
བ ཙིར་ཡོད་ལ། ཁོས་ཁོ་མོས་མིག་ཟུང་ཆེ་ཆེར་བགྲད་དེ་རང་ཉིད་ལ་ཅེར་
འདུག་པ་མཐོང་བས། མོ་ལ་འགྲམ་ལྕག་ཅིག་གཞུས་ཏེ་འདི་ལྟར་བཤད།
“ ཨ་རོག རིག་འཛིན་དབང་མོ། ཁྱོད་ལ་ཅི་བྱུང་ངམ། རེམ་མ་མལ་
ཐུལ་ཁོན།”
ཁོས་མལ་ཐུལ་ཡར་ལ་འཐེན་ཙམ་བྱས་ཏེ་མོའི་ཁོག་སྟོད་བཀབ་རྗེས།
ལྷམ་ཆད་ཅིག་དམ་པོར་བ ཙིར་ཡོད་པའི་ལག་པ་དེ་ཚུར་འཐེན་ནས་ལག་གི་་་་
ལྷམ་ཆད་ལེན་རྩིས་བྱས་མོད། ཇི་ལྟར་འཐེན་ཡང་ལེན་མ་ཐུབ་པས་ལག་པ་
ལྷམ་ཆད་དེ་དང་མཉམ་དུ་མལ་ཐུལ་ནང་བཅུག་སྟེ“ངོ་མ་མཚར་བོ་རེད། ལྷམ་
ཆད་ཅིག་བཙིར་ནས་མི་གཏོང་དོན་ཅི་ཡིན་ནམ”ཞེས་ཆིག་ལབ་བརྒྱབ། །
རྗེས་སུ་འཇམ་དབྱངས་བསྟན་འཛིན་གྱིས་རིག་འཛིན་དབང་མོའི་མགྲིན་
པའི་སྟེང་ལ་ཁྲག་ཐིགས་གཉིས་བབས་ཡོད་པ་མཐོང་བས། ཡ་མཚན་ཆེན་པོ་
སྐྱེས་ཤིང་མོ་སྦྲུལ་སྒུལ་བྱེད་ཞོར་འདི་ལྟར་དྲིས།
36



བསླུ་བྲིད།
“ ཁྱོད་ཤི་སོང་བ་མིན་ནམ། འོ་ན་སུས་ཁྱོད་བསད་པ་ཡིན།” །
གློ་བུར་དུ། ཁོས་རང་གི་མཐེ་བོང་དང་གོང་མཛུབ་སྟེང་ལ་ཁྲག་འགོས་
འདུག་པ་མཐོང་བས། སེམས་ལ་སྔངས་སྐྲག་ཅིག་ལངས་ཤིང་སྐད་འཛེར་
འཛེར་གྱིས་ངུ་སྐད་བསྒྲགས། ཁོས་ངུ་སྔངས་བྱེད་ཞོར་རང་གི་ལག་པར་ཡང་
ནས་ཡང་དུ་བལྟས་ཏེ་འདི་ལྟར་ཆིག་ལབ་བརྒྱབ།
“ཨ་ཁ་ཁ། མོ་ངའི་ལག་པ་འདིས་བསད་པ་ཡིན་ནམ། དཔེ་མི་སྲིད།
དཔེ་མི་སྲིད། ངས་མི་ཞིག་གསོད་མི་སྲིད།”
འཇམ་དབྱངས་བསྟན་འཛིན་རིམ་གྱིས་ཞི་འཇགས་སུ་གྱུར་ཅིང༌། རིག་
འཛིན་དབང་མོ་དངོས་གནས་རང་གིས་བསད་པ་ཡིན་པ་ཚོར་བས་སེམས་ཁ་་
ཡེ་ནས་མ་བདེ། ཁོས་འདང་བརྒྱབ་ཀྱིན་བརྒྱབ་ཀྱིན་འཇིགས་སྐྲག་ཇེ་ཆེར་
གྱུར་པས། གློ་བུར་དུ་མལ་ཐུལ་གྱིས་མོའི་ལུས་ཧྲིལ་བོ་བཏུམས། ཁོས་རང་
ཉིད་ནི་མི་གསོད་ལག་དམར་དུ་གྱུར་པས། གཞན་གྱིས་ཤེས་ན་སྲོག་གི་ཆད་པ་
ཡོད་པ་དྲན་ནས་སེམས་ཁ་སྔར་ལས་མི་བདེ་བར་གྱུར། །
གློ་བུར་དུ། འཇམ་དབྱངས་བསྟན་འཛིན་ཧར་གྱིས་ཡར་ལངས་ཏེ་རིག་
འཛིན་དབང་མོའི་བེམ་པོ་མལ་ཐུལ་གྱིས་བཏུམས་ཤིང་ཕྲག་མགོར་བླངས་ཏེ་་་
སྒོར་སོང་ནས་ཁང་བ་ནག་སྦུག་ཅིག་གི་སྒོ་ཕྱེ་ལ། ལག་སྙོབ་བྱེད་ཞོར་གྱོན་པ་
རྙ་རྙིང་ཧྲལ་ཧྲུལ་དང་ཅ་ལག་རྙིང་བ་ཙག་ཙིག་གི་བར་ནས་ཕར་བརྒྱུད་དེ་གྲུ་་
ཟུར་ཞིག་གི་ཕྱོགས་སུ་སོང༌། རིག་འཛིན་དབང་མོའི་ལྷམ་ཆད་བ ཙིར་ཡོད་
པའི་ལག་པ་དེ་མལ་ཐུལ་ལས་ཐུར་དུ་དཔྱངས་ཏེ་ཁོའི་མིག་མདུན་དུ་གཡུག་་་་
གཡུག་བྱེད་བཞིན་ཡོད།



，
，
，,
བསླུ་བྲིད།
འཇམ་དབྱངས་བསྟན་འཛིན་གྱིས་རིག་འཛིན་དབང་མོའི་བེམ་རོ་ཁུར་
ནས་སྒམ་རྙིང་བ་ཞིག་གི་གན་ལ་བསླེབས། ཁོས་མོའི་བེམ་རོ་ལྗིད་ཏིག་གེར་
སར་གཡུགས་ཤིང་སྒམ་རྙིང་བ་དེ་ཕར་བསྐུར་ཚེ། དེའི་འོག་ཏུ་ནག་སྦུབ་སྦུབ་
ཀྱི་ས་དོང་ཞིག་མངོན་བྱུང་། ཁོས་རིག་འཛིན་དབང་མོའི་བེམ་རོ་དེའི་ནང་དུ་
གཡུགས་ཤིང་ཚབ་ཚུབ་ཀྱིས་སྒམ་ཕྱིར་བསྣུར་ནས་ས་དོང་དེའི་ཁ་བཅད། ཁོས་
སྒམ་རྙིང་བ་དེ་ལ་བཙའ་ཆགས་ཡོད་པའི་ཟྭ་ཞིག་བརྒྱབ་འདུག་པ་མཐོང་བས།
སེམས་ལ་ཡ་མཚན་ཞིག་སྐྱེས་ཏེ་ཞིབ་མོར་ལན་འགར་བལྟས་རྗེས་གྱང་བར་་་་་
ནས་ལྕགས་ཐུར་ཞིག་བླངས་ཏེ་ཟླ་ཕྱེ། ཁོས་ཟུ་ཕར་ལ་གཡུགས་ཤིང་སྒམ་ཁ་
ཁྲོགས་སེ་ཕྱེ་བ་ན། སྒམ་ནང་དུ་གོས་ཐུམ་སེར་པོས་བཏུམས་ཡོད་པའི་ཆོས་
དཔེ་སྣ་རིང་མ་དེ་ལས་གཞན་ཅི་ཡང་མི་འདུག ཁོས་ཆོས་དཔེ་སྣ་རིང་མ་དེ་
ལག་ལ་བཟུང་ནས་ཁ་ཕྱེ་སྟེ་ལན་འགར་བལྟས་རུང་། གཞན་དང་མི་འདྲ་ས་
ཅི་ཡང་མེད་པས་ཕྱིར་སྒམ་ནང་དུ་གཡུགས་ཏེ་སྒམ་ཁ་ཁྲོགས་སེ་གཏན།
འཇམ་དབྱངས་བསྟན་འཛིན་རིག་འཛིན་དབང་མོ་ཚང་གི་རྒྱ་སྒོ་ལས་་་
ཕྱིར་བུད་དེ་ཤུགས་རིང་ཞིག་ཕྱུངས་རྗེས་དབུགས་ཐེངས་གཅིག་གིས་ཁྱིམ་ལ་་་
ལོག ཁོས་སྡོང་དུམ་སྦོམ་པོ་ཞིག་གིས་སྒོ་ལ་གཏད་བརྒྱབ་ཅིང་ཁང་བའི་ནང་
དུ་སོང་ནས་མལ་ཐུལ་ནང་འཛུལ་ཏེ་གཉིད་དུ་ཡུར་སོང་།
གཉིས་པ།
རྨི་ལམ་དང་འདྲ་བའི་རབ་རིབ་ཀྱི་རྣམ་པ་ཞིག་གི་ཁྲོད་དུ། མི་ཞིག་
གིས་འཇམ་དབྱངས་བསྟན་འཛིན་དལ་མོར་བསྒུལ་བས་ཁོའང་རིམ་གྱིས་སད་



--
-
-
བསླུ་བྲིད།
བྱུང་། ཁོས་རིག་འཛིན་དབང་མོ་དང་མོའི་ཨ་ཕ་གཉིས་རང་གི་གན་ན་ལངས་
འདུག་པ་མཐོང་། རིག་འཛིན་དབང་མོའི་ལག་ཏུ་ད་དུང་ལྷམ་ཆད་དེ་བཙིར་
འདུག ཁོ་ལ་ཁོ་ཚོའི་སྟེང་དུ་གཞན་དང་མི་འདྲ་བའི་ཁྱད་ཆོས་འགའ་འདུག་
པའི་ཚོར་བ་ཞིག་བྱིན་མོད། འོན་ཀྱང་མི་འདྲ་ས་དེ་གང་ཡིན་པ་ནི་ཁོས་ཀྱང་
གསལ་བོ་ཞིག་བཤད་མ་ཐུབ། ཁོས་མིག་ཟུང་ཕྱེ་མ་བཙུམ་གྱིས་ལྡབ་ལྡིབ་ངང་
འདི་ལྟར་བཤད། །
“ཁྱོད་ཚོས་ང་གཉིད་ལས་སློང་དོན་ཅི་ཡིན། ང་ད་དུང་གཉིད་འདོད།”
རིག་འཛིན་དབང་མོའི་ཨ་ཕས་ཁྲོ་ཉམས་དང་བཅས་ཁོ་མལ་ཐུལ་ལས་་
ཕྱིར་འཐེན་ཏེ་གཟབ་ནན་གྱིས་བཤད་རྒྱུར། །
“ངའི་གསང་བ་ཁྱོད་ཀྱིས་ཤེས་སོང་བས། ཁྱོད་འདི་རུ་འདུག་ཐབས་
མེད། ཡ། ཤོག ང་ཚོའི་རྗེས་འབྲངས་ནས་ཤོག”
དེ་ལྟར་བཤད་རྗེས་ཁོས་འཇམ་དབྱངས་བསྟན་འཛིན་གྱི་ལག་མགོ་ནས་
བཟུང་སྟེ་ཕྱིར་འགྲོ་རྩིས་བྱས། འཇམ་དབྱངས་བསྟན་འཛིན་གྱིས་རྒད་པོའི་
ལག་ནས་ཐར་ཐབས་བྱས་ཏེ་ཕྱིར་མལ་ཐུལ་ནང་ལ་འཛུལ་དགོས་བསམ་མོད།
རྒད་པོའི་འཇིགས་སུ་རུང་བའི་ངོ་གདོང་མཐོང་བས། དེ་ལྟར་བྱེད་མ་ཐུབ་པར་
རང་དབང་མེད་པར་ཁོ་གཉིས་ཀྱི་རྗེས་འབྲངས་ནས་སྒོར་བུད། ལམ་ཐག་
རིང་བོ་ཞིག་ལ་སོང་རྗེས། ཁོས་ནམ་མཁའི་སྐར་མ་རྣམས་རིམ་གྱིས་རིམ་གྱིས་
ཡལ་ཞིང་སྐར་མདའ་ཞིག་མཁའ་མཐའ་ནས་མགྱོགས་མྱུར་གྱིས་མར་ལྷུང་བ་་་
མཐོང་། དེ་དུས། སྐྱ་རེངས་ཀྱང་ཤར་ཟིན།
39



བསླུ་བྲིད།
གསུམ་པ།
དྲོས་ཇའི་སྐབས་སུ། ནམ་མཁའ་རུ་ཁ་བ་ལྷབ་ལྷུབ་ཏུ་བབས་བྱུང་།
གྲྭ་པ་སྐྱ་མི་བཅུ་ཁ་ཞིག་བྱ་འཕུར་བ་བཞིན་འཇམ་དབྱངས་བསྟན་འཛིན་ཚང་
གི་ཕྱོགས་སུ་སྐྱོད་བཞིན་ཡོད་ལ། རྗེས་སུ་མི་མང་བོ་ཞིག་འབྲངས་འདུག
འཇམ་དབྱངས་བསྟན་འཛིན་ཚང་ལ་ཉེ་དུས། གྲྭ་པ་རྣམས་རྟ་ལས་
བབས་ཏེ་རྐང་ཐང་ལ་ཁོ་ཚང་གི་ཕྱོགས་སུ་སོང་། ཁོ་ཚོའི་རྗེས་དེད་ཡོད་པའི་
སྡེ་མི་རྣམས་ཀྱིས་ལྐོག་ཏུ་ཤབ་ཤུབ་ཀྱིས་ཅི་ཞིག་གླེང་བཞིན་ཡོད།
འཇམ་དབྱངས་བསྟན་འཛིན་ཚང་དང་གོམ་པ་བཅུ་ཙམ་གྱི་བར་་་་་་་་
མཚམས་སུ། གྲྭ་པ་དང་སྡེ་མི་རྣམས་ཀྱིས་གོམ་མཚམས་བཞག་སྟེ་སྡུན་ལ་མ་
སོང་། ཁོ་ཚོའི་གྲས་ཀྱི་གྲྭ་པ་རྒན་པ་ཞིག་སྒོ་ཁར་སོང་ནས་ལྕགས་ལུང་ལ་
འཇུས་ཏེ་ཡང་མོས་སྒོ་བརྡུངས། ཡིན་ནའང་། སྐར་མ་འགའ་འགོར་རུང་སྒོ་
མ་ཕྱེ། མི་གཞན་པ་རྣམས་ཀྱིས་ཁ་རོག་གེར་སྒོ་རྡུང་མཁན་གྲྭ་པ་རྒན་པ་དེ་ལ་
ཅེར་བསྡད་པ་ལས་ཁ་གྲགས་མཁན་གཅིག་ཀྱང་མ་བྱུང་། དེ་ནས་གྲྭ་པ་རྒན་
པས་ཐང་ཆད་པའི་ངང་ལྕགས་ལུང་ལྷོད་དེ་སྒོ་ལ་ཤེད་ཀྱིས་ཕུད་རྒྱག་འགའ་་་་
བྱས། སྒོ་ལ་གཏད་བརྒྱབ་ཡོད་པས་སྒུལ་ཙམ་ཡང་བྱེད་མ་ནུས། གྲྭ་པ་རྒན་
པ་དེ་དལ་གྱིས་ཚུར་འཁོར་ནས་དོགས་སྣང་གིས་ཁེངས་པའི་མིག་མདངས་ཀྱིས་
ཡར་ལྟ་མར་ལྟ་འགའ་བྱས་རྗེས། ལག་བརྡ་བཏང་ནས་གྲྭ་པ་ཆུང་ཆུང་ཞིག་
ཚུར་བོས་ཏེ་དེའི་རྣ་སྒོར་ཤབ་ཤུབ་ཀྱིས་སྐད་ཆ་འགའ་བཤད་པས། དེ་སྒོ་
འགྲམ་གྱི་གསོམ་སྡོང་ཐོག་ལ་འགོས་ནས་ནང་དུ་ལྡིང་སོང་།



བསླུ་བྲིད།
གྲྭ་པ་དང་སྡེ་མི་རྣམས་ཀྱིས་མིག་ཟུང་རྒྱ་སྒོར་གཏད་དེ་འགུལ་ཙམ་ཡང་
མི་བྱེད་ལ། ཚང་མས་བྲེལ་སྣང་གིས་ཅི་ཞིག་ལ་རེ་སྒུག་བྱས་ཡོད་པ་དང་
མཚུངས།
གློ་བུར་དུ་རྒྱ་སྒོ“ཁྲོགས་སེ”ཕྱེ་བྱུང་། དེ་དང་མཉམ་དུ་གྲྭ་པ་ཆུང་ཆུང་
དེའང་སྒོ་ནང་ནས་མངོན་འོང་། མི་རྣམས་ཀྱི་མིག་མདངས་ཕྱོགས་གཅིག་ཏུ་
བསྡུས་ཏེ་ཁོའི་སྟེང་ལ་གཏད། ཁོའི་ངོ་ལ་སྐྱོ་ཉམས་ཤིག་ཤར་ཏེ་དབུགས་ཧལ་
ཧལ་གྱིས་གྲྭ་པ་རྒན་པ་དེའི་གན་དུ་སོང་ནས་སྐད་དམའ་མོས་བཤད་རྒྱུར།
“ཁོང་རིན་པོ་ཆེ་ཚང་ཞིང་ལ་ཕེབས་ཟིན།”
ཁོའི་སྐད་མགོ་ཤིན་ཏུ་དམའ་མོད། འོན་ཀྱང་དེ་ནི་གནམ་ལྕགས་ཀྱི་
ཐོག་མདའ་ཞིག་དང་འདྲ་བར་དེར་ཡོད་ཀྱི་མི་ཚང་མས་ཐོས་པས་ཧ་ལས་སུ་་་
བཅུག ཡུན་རིང་ཞིག་ལ་ཚང་མ་ཁ་གདངས་མིག་ཅེར་གྱིས་དེ་རུ་ཤིང་སྡོང་
བཞིན་ལངས་ནས་བསྡད་སོང་།
གྲྭ་པ་རྒན་པ་དེ་ཐོག་མར་ཧ་ལས་ཧང་སང་། ཁ་གདངས་མིག་ཅེར་གྱི་
རྣམ་པ་ལས་སད་བྱུང་། ཁོས་དེ་མ་ཐག་ངོ་ཤ་ཐུར་དུ་ལུགས་ནས་གྲྭ་པ་ཆུང་
ཆུང་དེ་ལ་ཤབ་ཤུབ་ཀྱིས་སྐད་ཆ་འགའ་བཤད་རྗེས། གྲྭ་པ་གཞན་རྣམས་ཁྲིད་
དེ་ཐད་ཀར་འཇམ་དབྱངས་བསྟན་འཛིན་ཚང་ལ་ཤོར། སྐབས་དེར། མི་
ཚོགས་ད་གཟོད་ཕར་གཡོ་ཚུར་འགུལ་བྱེད་བཞིན་ཡོད། བུད་མེད་རྣམས་ཀྱིས་
མགོ་བོ་སྨད་དེ་སྐད་དམའ་མོས་ངུ་ཤུམ་བྱས་སོང་ལ། སྐྱེས་པ་རྣམས་ཀྱི་གདོང་
ལའང་སྐྱོ་བའི་མདངས་ཤིག་མངོན་འདུག འཇམ་དབྱངས་བསྟན་འཛིན་གྱི་
གནས་ཚུལ་ལ་ཆ་རྒྱུས་ཡོད་པའི་རྒད་པོ་འགས་དངན་པ་འཐེན་ཞོར་མཉམ་དུ་
41



བསླུ་བྲིད། -
འཚོགས་ཏེ་ཕྱིར་དྲན་གྱི་ལམ་ལ་ཞུགས་ནས། ཁོའི་ཆུང་དུས་ཀྱི་དོན་རྣམས་
ལབ་གླེང་བྱེད་མགོ་བརྩམས།
ངོ་ལ་གཉེར་མས་ཁེངས་ཤིང་སྡོང་གོག་བཞིན་སྐམ་ཞིང་རིད་པའི་རྒད་པོ་
ཞིག་གིས་སྨ་རར་ལག་པས་བྱིལ་བྱིལ་བྱེད་ཞོར། དལ་ལ་ལྷོད་པའི་སྐད་གདངས་
ཀྱིས་ཁོའི་གན་གྱི་རྒད་པོ་རྣམས་ལ་བཤད་རྒྱུར། །
“ང་ཚོ་ངོ་མ་ལས་བསོད་ནམས་དམན་པ་ཏག་ཏག་རེད། ད་བར་དུ་
རིན་པོ་ཆེ་ཚང་རང་གི་སྡེ་བའི་ནང་ཏུ་འཁྲུངས་ཡོད་པའང་མ་ཤེས། ང་
འཆུགས་པ་མིན་ན་རིན་པོ་ཆེ་ཚང་ནི་ཁ་བ་འབབ་བཞིན་པའི་དགུན་ཁའི་ཉིན་
ཞིག་ལ་འཁྲུངས་པ་ཡིན། ཉིན་དེར་སྡེ་འདབས་ཀྱི་གྲམ་པའི་ནང་གི་སིལ་སྡོང་
སྐམ་པོའི་སྟེང་ལ་ད་དུང་མེ་ཏོག་བཞད་སོང་།”
རྒད་པོ་གཞན་ཞིག་གིས་རྩུབ་ལ་རག་པའི་ལག་ཟུང་གིས་སྐམ་ཞིང་རིད་
པའི་ངོ་གདོང་ལ་ཕུར་ཕུར་འགའ་བྱས་རྗེས་འགྱོད་པའི་ངག་གིས་འདི་ལྟར་་་་
བཤད། །
“ངོ་མས་ཉེས་པ་བསགས་སོང་། ལོ་དེར་རིན་པོ་ཆེ་ཚང་ངེད་ཚང་གི་
སིལ་རའི་ནང་ལྡིང་སྟེ་སིལ་བརྐུ་རུ་ཡོང་དུས། འོ། མིན་མིན་མིན། ངའི་ཁ་
འཆུགས་སོང་། ངའི་སྐྱག་ཁ་འདི། ལོ་དེར་རིན་པོ་ཆེ་ཚང་ངེད་ཚང་གི་སིལ་
རའི་ནང་ཕེབས་ནས་སིལ་བཞེས་བཞིན་ཡོད་པས། ངས་ད་དུང་ཁོའི་ཨོང་
ཤའི་ཐོག་ལ་ཐལ་ལྕག་ཚ་ཐག་ཆོད་པ་འགའ་གཞུས་སོང་། ཕྱིར་འདང་ཞིག་
བརྒྱབ་ན་ངོ་མས་ཉེས་པ་བསགས་ཟིན། འོ། རེད་རེད། གོ་ཐོས་ཡིན་ན་
རིན་པོ་ཆེ་ཚང་འཁྲུངས་པའི་ཉིན་དེའི་ཕྱི་དྲོར། ནམ་མཁའ་རུ་ཁ་དོག་སྣ་ལྔའི་
A2



བསླུ་བྲིད།
འཇའ་ཚོན་ཞིག་ཤར་འདུག་ཟེར། སྐབས་དེར་ཚང་མ་ཡ་མཚན་སྐྱེས་པ་ལས་
ཅི་ཡིན་ཧ་གོ་མ་སོང་།”
ནང་དུ་ཕྱིན་པའི་གྲྭ་པ་རྣམས་ད་དུང་སྒོར་མ་བུད་ལ། ཕྱི་ཡི་མི་རྣམས་
ཀྱིས་མུ་མཐུད་དུ་སྐད་དམའ་མོས་ལབ་གླེང་སྣ་ཚོགས་བྱེད་ཅིང་མཆིས།
བཞི་པ།
-
འཇམ་དབྱངས་བསྟན་འཛིན་ནི་རྒད་པོ་དེ་དང་རིག་འཛིན་དབང་མོ་་་
གཉིས་ཀྱིས་ཁྲིད་དེ་ས་ཆ་ཆ་མེད་ཅིག་ལ་བསླེབས། དེ་རུ་ཐམས་ཅད་སྐྱ་ཐེར་
ཐེར་དུ་སྣང་ལ། མེ་ཏོག་དང་སྡོང་བོ་གཅིག་ཀྱང་མི་འདུག ཁོ་ཚོ་ལུང་ཀྱོག་
ཅིག་ལ་ཞུགས་ཏེ་མུ་མཐུད་དུ་སྔོན་ལ་སོང་།
ཁོ་ཚོ་དང་བར་ཐག་མི་རིང་བའི་ས་ན་ངོ་མདོག་སྐྱ་ཞིང་དབུ་སྐྲ་དང་སྨ་
ར་ཚང་མ་དཀར་པོར་གྱུར་པའི་རྒད་པོ་ཞིག་ལངས་འདུག ཁོས་ཁོ་ཚོ་མཐོང་
བས་དལ་མོར་ཚུར་ཡོང་།
རྒད་པོ་དེ་འཇམ་དབྱངས་བསྟན་འཛིན་གྱི་མདུན་དུ་ཡོང་ནས་ལག་ཟུང་
ལ་དམ་པོར་འཇུས་ཏེ་འདི་ལྟར་བཤད། །
“ ཁྱེད་ཅིའི་ཕྱིར་འདིར་ཕེབས་པ་ཡིན།”
འཇམ་དབྱངས་བསྟན་འཛིན་གྱིས་ཅི་ཡིན་ཆ་མ་འཚལ་བར་མགོ་བོ་ལན་
འགར་གཡུགས་པ་ལས་ལན་མ་བཏབ། །
སྐབས་དེར། རིག་འཛིན་དབང་མོའི་ཨ་ཕས་མོ་འཐེན་ཙམ་བྱས་ཤིང་
དུས་མཉམ་དུ་པུས་མོ་སར་བཙུགས་ཏེ་བཤད་རྒྱུར།
43



བསླུ་བྲིད། -
“ཁོས་དཔེ་ཆ་དེ་ཡོད་ས་ཤེས་པར་མ་ཟད། ད་དུང་དེའི་ཁ་ཕྱེ་བས།
ང་ཚོས་སེམས་ཁ་མ་བདེ་བར་འདིར་ཁྲིད་ཡོང་བ་ཡིན།”
རྒད་པོ་ངོ་མདོག་སྐྱ་ཞིང་དབུ་སྐྲ་དང་སྨ་ར་དཀར་པོ་ཅན་དེས་རིག་་་་
འཛིན་དབང་མོའི་ཨ་ཕ་དང༌། རིག་འཛིན་དབང་མོ་གཉིས་ལ་མིག་ལོག་གིས་
ལྟ་ཙམ་བྱས་རྗེས་ཁོང་ཁྲོའི་ངང་འདི་ལྟར་སྡིགས་མོ་བྱས་བྱུང་། །
“དུད་འགྲོ་འདྲ་བ་ཁྱོད་ཚོ། རིན་པོ་ཆེ་ཚང་མིག་མདུན་དུ་བཞུགས་
ཡོད་པའང་མི་མཐོང་ངམ། ལོ་དེར་ངས་ཁྱོད་ལ་སྤྲད་པའི་ཆོས་དཔེ་སྣ་རིང་མ་
དེའི་བདག་པོ་དངོས་ནི་ཁོང་རིན་པོ་ཆེ་ཚང་ཡིན་པའང་མ་ཤེས་སམ།”
དེ་ལྟར་བཤད་རྗེས། རྒད་པོ་ངོ་མདོག་སྐུ་ཞིང་དབུ་སྐྲ་དང་སྨ་ར་དཀར་
པོ་ཅན་དེ་ཚུར་འཁོར་བ་དང༌། གདོང་ལ་འཛུམ་ཞིག་ལངས་ཏེ་བརྩེ་བའི་མིག་
མདངས་ཀྱིས་འཇམ་དབྱངས་བསྟན་འཛིན་ལ་ཅེར་ནས་བསྡད་བྱུང༌། །
རིག་འཛིན་དབང་མོའི་ཨ་ཕ་དང་རིག་འཛིན་དབང་མོ་གཉིས་ཀྱང་ཧད་
བཞིན་ཚབ་ཚུབ་ཀྱིས་ཚུར་འཁོར་ནས་འཇམ་དབྱངས་བསྟན་འཛིན་ལ་ཕྱག་་་་
གསུམ་འཚལ་རྗེས། ཁོའི་རྐང་བར་དམ་པོར་འཇུས་ཏེ་གོ་ལྷམ་ལ་ཡང་ཡང་
མགོ་བོས་གཏུགས་ཞོར་འདི་ལྟར་བཤད།
“རིན་པོ་ཆེ་ལགས། ཁྱེད་ཚང་ཐུགས་རྒྱལ་མི་བཞེངས་པར་མཁྱེན། ང་
ཚོ་བསོད་ནམས་དམན་པ་དག་ལ་ཁྱེད་ཀྱིས་གུ་ཡངས་བཏང་ནས་ཐུགས་སུ་་་
འཛིན་པར་མཁྱེན།”
འཇམ་དབྱངས་བསྟན་འཛིན་སྔར་ལས་མགོ་ཉོག་ཏུ་བཅུག་སོང་ལ། དེ་
གཉིས་ཀྱིས་ཅི་ཞིག་འཆད་བཞིན་ཡོད་པ་ཡང་ཧ་མ་གོ་བས། ཁོང་ཁྲོ་དང་
A4



— བསླུ་བྲིད།
བཅས་རྡོག་ཐོ་གཅིག་གིས་དེ་གཉིས་རྒྱང་རིང་དུ་གཡུགས།
རྒད་པོ་ངོ་མདོག་སྐྱ་ཞིང་དབུ་སྐྲ་དང་སྨྲ་ར་དཀར་པོ་ཅན་དེས་ཆེ་ལ་་་
འཁྱག་སིབ་སིབ་ཀྱི་ལག་པས་བྱམས་བརྩེ་ངང་འཇམ་དབྱངས་བསྟན་འཛིན་གྱི་
ངོ་ལ་རེག་རེག་བྱེད་ཞོར་ངག་འཇམ་པོས་འདི་ལྟར་བཤད།
“རིན་པོ་ཆེ་ལགས། ད་ལྟ་ཁྱེད་ཚང་ཕྱིར་ཕེབས་རོགས། མི་མང་བོས་
ད་རུང་ཁྱེད་ཚང་ལ་སྒུག་ནས་བསྡད་ཡོད། ལོ་ལྔའི་རྗེས་སུ། འུ་ཅག་འདི་རུ་
སླར་མཇལ།”
རྒད་པོས་གོང་གི་སྐད་ཆ་དེ་དག་བཤད་རྗེས་འཇམ་དབྱངས་བསྟན་་་་་
འཛིན་ལ་ཞིབ་ལྟ་ཞིག་བྱས་ཤིང་ཕྱོགས་བསྟན་ཏེ་ལམ་ལ་བཅུག འཇམ་
དབྱངས་བསྟན་འཛིན་གོམ་པ་བཅུ་ཙམ་ལ་སོང་ནས་ཕྱིར་འཁོར་དུས། རྒད་
པོ་ངོ་མདོག་སྐྱ་ཞིང་དབུ་སྐྲ་དང་སྨྲ་ར་དཀར་པོ་ཅན་དེས་རིག་འཛིན་དབང་མོ་
དང་མོའི་ཨ་ཕ་གཉིས་ཁྲིད་དེ་རྒྱང་རིང་གི་ས་ན་ལྡོག་ཕྱོགས་སུ་འགྲོ་བཞིན་་་་་
འདུག
ལྔ་པ།
འཇམ་དབྱངས་བསྟན་འཛིན་གྱི་རྣ་ལམ་དུ་རྔ་དང་དྲིལ་བུ། སྦུབ་ཆ་
སོགས་ཀྱི་སྒྲ་འདྲེས་མ་ཞིག་རྒྱང་རིང་ན་གྲགས་བཞིན་འདུག སྒྲ་དེ་དག་གིས་
ཁོ་ལ་རྒྱང་རིང་དུ་འབོད་སྐུལ་བྱེད་པ་དང་མཚུངས། ཁོས་དལ་བུར་མིག་ཕྱེ་
ཞིང་། ལག་པས་མིག་ཟུང་ལ་ཕུར་ཕུར་འགའ་བྱས་ཏེ་ཡ་མཚན་པའི་མིག་
མདངས་ཀྱིས་ཆོས་འདོན་བཞིན་པའི་གྲྭ་པ་དེ་དག་ལ་ཅེར་ནས་འདི་ལྟར་དྲིས། །
45



བསླུ་བྲིད། -
“ ཁྱོད་ཚོས་འདི་ན་ཅི་ཞིག་བྱེད་བཞིན་ཡོད།” །
གྲྭ་པ་རྣམས་ཀྱིས་གར་འོང་མི་ཤེས་པའི་སྒྲ་དེ་ཐོས་པས་གློ་བུར་དུ་འདོན་
མཚམས་བཞག་ཅིང་ཡ་མཚན་པའི་མིག་ཟུང་ཆེ་ཆེར་བགྲད་དེ་ཕྱོགས་བཞིར་་་
བལྟས་བྱུང་། མཇུག་མཐར། ཁོ་ཚོས་འཇམ་དབྱངས་བསྟན་འཛིན་དལ་གྱིས་
ཡར་ཙོག་པ་མཐོང་བས་སྐད་ཆེན་པོས་འུར་བརྒྱབ།
“རིན་པོ་ཆེ་ཚང་སླར་གསོན་བྱུང་། རིན་པོ་ཆེ་ཚང་སླར་གསོན་བྱུང་།”
གྲྭ་པ་རྣམས་ཀྱི་གདོང་ལ་སྤྲོ་བའི་རྣམ་པས་ཁེངས།
“ ཁྱོད་ཚོས་ཅི་ཟེར་རམ། སླར་གསོན་བྱུང་། དེ་ལྟར་བཤད་ན་ང་ཤི་
སོང་བ་ཡིན་ནམ།”
འཇམ་དབྱངས་བསྟན་འཛིན་ལ་འཇིགས་སྐྲག་ཅིག་སྐྱེས་ཏེ་སྐད་ཆེན་་་
པོས་དེ་ལྟར་དྲིས། །
སྐབས་དེར། གྲྭ་པ་རྒན་པ་གཟུགས་ཐུང་ཞིག་གིས་མགོ་བོ་སྨད་ཅིང་
ལག་ཟུང་ཐལ་མོར་སྦྱར་ཏེ་ཞུམ་ཞུམ་གྱིས་གུས་ཕྱག་ཅིག་འཚལ་རྗེས་བཤད་་་་
རྒྱུར།
“རིན་པོ་ཆེ་ཚང་གིས་བསོད་དམན་ང་ཚོ་རྒྱབ་ཏུ་མ་བསྐྱུར་པར་ཕྱིར་་་་་
ཕེབས་པས། ད་ངོ་མས་འགྲིག་སོང་།”
གྲྭ་པ་རྒན་པ་གཟུགས་ཐུང་དེས་མགོ་བོ་ཡར་ལ་བཀྱགས་མ་ཐག་འཇམ་
དབྱངས་བསྟན་འཛིན་འཇིགས་ཡེར་རེར་བཏང་། ཁོས་གྲྭ་པ་རྒན་པ་དེ་ནི་
རིག་འཛིན་དབང་མོའི་ཨ་ཕ་ཡིན་པ་ངོས་ཟིན་པས། ཡ་མཚན་སྐྱེས་ཏེ“ཨ་
རོག་རྒད་པོ། ཁྱོད་སྔ་མོ་ནས་ཤི་སོང་བ་མིན་ནམ”ཞེས་འདྲི་འདོད་ནའང་།



བསླུ་བྲིད།
སྐད་ཆ་དེ་ཁོས་ཕྱིར་མིད་དེ་སྒོར་མ་བཏོན། ཁོས་རྒད་པོས་རང་གི་ལྭ་འདབས་
ལ་རེག་ཞོར་གུས་པའི་ཚུལ་ཞིག་སྟོན་བཞིན་པ་མཐོང་བས་ཁོང་དགོད་ཅིག་་་་
ཤོར། །
ཕྱི་དྲོ། གྲྭ་པ་གཞན་རྣམས་ཕྱིར་དགོན་པར་ལོག་སོང་ལ། གྲྭ་པ་རྒན་
པ་གཟུགས་ཐུང་དེ་རྗེས་སུ་བསྡད་དེ་འཇམ་དབྱངས་བསྟན་འཛིན་ལ་ཞབས་ཞུ་
སྒྲུབ།
ཕྱི་ཉིན་ནངས་མོ་ནམ་གསལ་མ་ཐག འཇམ་དབྱངས་བསྟན་འཛིན་
ཚང་གི་སྒོ་ཁ་རུ་མི་མང་བོ་ཞིག་འདུས་འདུག དེ་ཚོས་ཁ་ལྕེ་བདེ་བའི་མི་ཞིག་
མངགས་ཏེ་གྲྭ་པ་རྒན་པ་དེར་རིན་པོ་ཆེ་ཚང་ལ་མཇལ་འདོད་ཀྱི་རེ་བ་ཞུས།
གྲྭ་པ་རྒན་པས་ལྐོག་ཏུ་འཇམ་དབྱངས་བསྟན་འཛིན་ལ་ཤབ་ཤུབ་ཀྱིས་ཅི་
ཞིག་བཤད་རྗེས་དེ་ཚོ་ནང་དུ་བཏང་།
མི་རྣམས་ཀྱིས་ལག་ལ་ཁ་དོག་སྣ་ཚོགས་ཀྱི་མཇལ་དར་རེ་བཟུང་ཞིང་་་་་
གྲལ་རིང་བོ་ཞིག་བསྒྲིགས་ཏེ་སྒུར་སྒུར་གྱིས་འཇམ་དབྱངས་བསྟན་འཛིན་གྱི་ཉེ་
སར་བཏུད་བཞིན་ཡོད། ཁོ་ཚོས་མཇལ་དར་ཕུལ་ནས་ཕྱག་འཚལ་རྗེས་མཇལ་
ཁ་གནང་བར་སྒུག་ཞོར་དུ་འཇམ་དབྱངས་བསྟན་འཛིན་གྱི་གདོང་ལ་ལྐོག་ལྟ་་་
ཡང་ཡང་བྱེད་ཅིང་། མཇལ་ཁ་གནང་ཚར་རྗེས་ལྕེ་བསྣར་ཙམ་བསྣར་ཙམ་
གྱིས་ཕྱིར་བསྐྱེད་དེ་སྒོར་འབུད་པར་བྱེད། །
མཇལ་པ་ཚང་མ་སྔ་ཕྱིར་སོང་ཚར། མཇུག་མཐར། འཇམ་དབྱངས་
བསྟན་འཛིན་གྱིས་བུད་མེད་ཅིག་གིས་ལག་ལ་གོས་ཐུམ་སེར་པོས་བཏུམས་་་་་
འདུག་པའི་ཆོས་དཔེ་སྣ་རིང་མ་ཞིག་བཟུང་ནས་མགོ་བོ་ཐུར་དུ་སྨད་དེ་དལ་་་
A7



བསླུ་བྲིད། -
མོར་ཚུར་ཡོང་བ་མཐོང་། གཟུགས་རིས་དེ་ཁོའི་མིག་ལམ་དུ་ཤར་མ་ཐག ཁོ་
ལ་མཐོང་མྱོང་བའམ་དེ་ལ་ཆ་རྒྱུས་ཡོད་པའི་ཚོར་སྣང་ཞིག་བྱུང་མོད། འོན་
ཀྱང་དངོས་གནས་སུ་ཡིན་པ་ཁོའི་ཡིད་ལ་མ་ཤར། བུད་མེད་དེས་མགོ་བོ་སྨད་
ཅིང་ཁོའི་མདུན་དུ་ཡོང་ནས་པུས་མོ་སར་བཙུགས་རྗེས། ལག་ཟུང་གིས་ཆོས་
དཔེ་སྣ་རིང་མ་དེ་མཐོན་པོར་བཀྱགས་ཏེ་ཁོ་ལ་ཕུལ། ཁོས་ལག་པ་ཕར་
བསྲིངས་ནས་ཆོས་དཔེ་སྣ་རིང་མ་དེ་ལ་རེག་མ་ཐག དེ་ལས་གསེར་མདོག་གི་
འོད་ཟེར་གྲངས་ལས་འདས་པ་ཞིག་ལམ་ལམ་དུ་འཕྲོས་ཏེ་རང་གི་སྟེང་ལ་ཕོག་
སོང་། དེ་མ་ཉིད་དུ། ཁོའི་ཡིད་ལའང་རང་གིས་ལོ་བདུན་གྱི་སྟེང་དུ་ཐེངས་
དང་པོར་ཆོས་དཔེ་སྣ་རིང་མ་དེ་མཐོང་བའི་བརྗེད་དཀའ་བའི་རྣམ་པ་དེ་དྲན་
བྱུང་། ཁོས་ཆོས་དཔེ་སྣ་རིང་མ་དེ་པང་ནས་སྐད་དམའ་མོས་ཆིག་ལབ་ཅིག་
བརྒྱབ་སོང་། གློ་བུར་དུ། ཁོས་བུད་མེད་དེས་རང་ཉིད་ལ་ལྐོག་ལྟ་བྱེད་པ་
མཐོང་བས། འཇིགས་སྐྲག་ངང་ཕྱིར་ནུར་བྱེད་ཞོར་ཆོས་དཔེ་སྣ་རིང་མ་དེ་དམ་
པོར་བཟུང་ནས་སྐད་ཆེན་པོས་འདི་ལྟར་བཤད།
“ང་ཁྱོད་ཀྱི་ཁྱོ་ག་བྱེད་མི་འདོད། ང་ཁྱོད་ཀྱི་ཁྱོ་ག་བྱེད་མི་འདོད། ང་
ལ་དཔེ་ཆ་འདི་དགོས། ང་ལ་དཔེ་ཆ་འདི་དགོས།”
གྲྭ་པ་རྒན་པ་དང་འཁོར་གཡོག་འགའ་ཡོད་པ་ཡ་མཚན་པར་གྱུར་ཏེ་་་་
ཁོའི་མཐའ་རུ་བསྐོར་ཞིང་། ཁོ་གཡས་སྐྱོར་གཡོན་སྐྱོར་བྱས་ཏེ་འདི་ལྟར་དྲིས།
“རིན་པོ་ཆེ་ལགས། ཅི་བྱུང་། ཅི་བྱུང་།”
འཇམ་དབྱངས་བསྟན་འཛིན་གྱིས་རིག་འཛིན་དབང་མོ་ལ་སྡིགས་མཛུབ་
ཅིག་བསྟན་ཏེ་འདི་ལྟར་སྐད་བརྒྱབ།
-
-
A8



- བསླུ་བྲིད།
“ང་མོའི་ཁྱོ་ག་བྱེད་མི་འདོད། མོའི་ཁྱོ་ག་བྱེད་མི་འདོད།”
གྲྭ་པ་རྒན་པ་དེ་དང་འཁོར་གཡོག་འགས་ཅི་ཡིན་ཆ་མ་འཚལ་བར་ནང་
ནས་ཡར་རྒྱུག་མར་རྒྱུག་བྱས་བྱུང༌། །
རིག་འཛིན་དབང་མོས་ལུས་པོ་འདར་འདར་གྱིས་ཞོལ་དུ་ཕྱག་ཡང་ཡང་
འཚལ་བཞིན་འདི་ལྟར་ཞུ་བ་བྱས།
“རིན་པོ་ཆེ་ཚང་ཐུགས་རྒྱལ་མ་བཞེངས། རིན་པོ་ཆེ་ཚང་ཐུགས་རྒྱལ་
མ་བཞེངས། ཉེས་ཅན་ང་འདྲ་འདྲ་ཞིག་འདིར་འོང་ན་མི་འོས་མོད། འོན་
ཀྱང་ངས་སྔ་མོ་ནས་ཁྱེད་ལ་དབང་བའི་ཆོས་དཔེ་སྣ་རིང་མ་དེ་བསྐྱལ་འོང་བ་་
ཡིན།”
སྐབས་དེར། ཁོའི་ཡིད་ལ་གློ་བུར་དུ་རྒད་པོ་སྨྲ་ར་དཀར་པོ་ཅན་དེ་
དྲན་ཞིང་། རིམ་གྱིས་དེས་བཤད་པའི་སྐད་ཆ་དག་ཀྱང་དྲན་བྱུང་། ལོ་ལྔའི་
རྗེས་སུ་འུ་ཅག་སླར་མཇལ་ཞུ་ཞེས་པའི་སྐད་ཆ་དེ་དྲན་པས། ཁོའི་ཡིད་སེམས་
གཞི་ནས་མི་བདེ་བ་ཞིག་བྱུང༌། །
ཁོས་རང་གི་སེམས་ནན་གྱིས་བག་ལ་ཕབ་རྗེས། ལག་པ་གཡུག་གཡུག་
འགའ་བྱས་ཏེ་རིག་འཛིན་དབང་མོ་འགྲོ་རུ་བཅུག
རིག་འཛིན་དབང་མོ་ཕྱིར་བསྐྱེད་ཞོར་སྒོར་སོང་རྗེས། གྲྭ་པ་རྒན་པ་དེ་
སྒུར་སྒུར་ངང་འཇམ་དབྱངས་བསྟན་འཛིན་གྱི་གན་དུ་བཅར་ཞིང་། མྱུར་
སྟབས་ཀྱིས་ཁོའི་པང་གི་ཆོས་དཔེ་སྣ་རིང་མ་དེ་བླངས་རྗེས་དལ་མོར་བཤད་་་་
རྒྱུར།
“རིན་པོ་ཆེ་ལགས། གནས་སྐབས་སུ་ཁྱེད་ཚང་གིས་ད་དུང་འདིའི་ཁ་



བསླུ་བྲིད། –
ཕྱེ་མི་ཆོག ཁྱེད་ཚང་དགུང་ལོ་ཉི་ཤུར་སོན་དུས་འདི་རྩ་བ་ནས་ཁྱེད་ལ་དབང་
བ་རེད། དེ་དུས་ཁྱེད་ཚང་གིས་ད་གཟོད་ཁ་ཕྱེ་རོགས་གནོངས།”
ཁོས་དེ་ལྟར་བཤད་ཞོར་ཆོས་དཔེ་སྣ་རིང་མ་དེ་བཟུང་ནས་ཕར་སོང་ལ། །
སྒམ་རྙིང་བ་ཞིག་གི་ནང་དུ་བཅུག་འཕྲལ་ཟྭ་བརྒྱབ།
ཕྱི་ཉིན། ཉི་མའི་ཞལ་རས་ཤར་རིའི་རྩེ་མོའི་སྤྲིན་ཕུང་འགའ་རེའི་བར་
ནས་མངོན་དུས། གྲྭ་ཕྲུག་འགས་རྟ་ཁྲིད་དེ་འཇམ་དབྱངས་བསྟན་འཛིན་བསུ་
རུ་སླེབས། ཁོ་ཚོས་ཁོང་དགོན་པ་ཞིག་གི་ནང་ལ་བསུས་པ་དང༌། ཁོས་དེ་
གར་འབྲི་ཀློག་སྦྱང་གསུམ་གྱི་མགོ་བརྩམས། གྲྭ་པ་རྒན་པ་དེ་ནི་ཁོའི་དགེ་བའི་
བཤེས་གཉེན་ཡིན། །
དགོན་པར་བསླེབས་པའི་ཕྱི་ཉིན། གྲྭ་པ་རྣམས་ཀྱིས་སྐས་ཤིག་བཙུགས་
ཏེ་གོས་ཐུམ་སེར་པོས་བཏུམས་ཡོད་པའི་ཆོས་དཔེ་སྣ་རིང་མ་དེ་ཤིན་ཏུ་མཐོ་
སའི་མཆོད་སྒམ་ཞིག་གི་ནང་དུ་བཞག་ཅིང་། ཁོ་ལ་ཉིན་བཞིན་མཆོད་པ་
འབུལ་བ་དང་ཕྱག་འཚལ་ཏུ་བཅུག ཁོས་ཐེངས་རེར་མཐོན་པོར་གནས་པའི་
ཆོས་དཔེ་སྣ་རིང་མ་དེ་ལ་ལྟ་དུས། དེའི་སྟེང་ན་གསེར་མདོག་གི་འོད་ཟེར་
ཞིག་འཕྲོ་བཞིན་ཡོད་པ་མཐོང་ཐུབ། འོད་ཟེར་དེས་ཁོས་ནི་བདུད་རྩི་བཞེས་
པ་ནང་བཞིན་སེམས་པ་རབ་ཏུ་མྱོས་པར་བྱེད་མོད། འོན་ཀྱང་དེ་ནི་ཤིན་ཏུ་
མཐོ་ས་རུ་གནས་ལ། གྲྭ་པ་རྒན་པ་དེ་ཡང་དུས་རྒྱུན་ཁོའི་གན་ན་ཡོད་པས།
ཁོས་དེ་ལ་རེག་པའི་གོ་སྐབས་མ་བྱུང་།
ནམ་རྒྱུན་འོད་ཟེར་དེས་ཁོ་ལ་བདུད་རྩི་བཞེས་སུ་བཅུག་པ་བཞིན་སེམས་
པ་རབ་ཏུ་མྱོས་པར་བྱེད་དུས། ཁོ་ལ་རང་དབང་མེད་པར་ཆོས་དཔེ་སྣ་རིང་
50



བསླུ་བྲིད།
མ་དེར་བལྟ་འདོད་ཀྱི་འདུན་པ་དྲག་པོ་ཞིག་སྐྱེས་འོང་། དེ་དུས་ཁོས་གྲྭ་པ་
རྒན་པ་དེ་ལ་ཆོས་དཔེ་སྣ་རིང་མ་དེར་བལྟ་འདོད་ཀྱི་རེ་བ་ནན་གྱིས་ཞུས་རུང་།
དེས་མགོ་བོ་འཕྲེད་དུ་གཡུག་ནས་ཁོའི་རེ་བ་སྟོང་ཟད་དུ་བཏང་འགྲོ།
འཇམ་དབྱངས་བསྟན་འཛིན་ལོ་བཅུ་བདུན་ལ་སོན་པའི་ལོ་དེར། ཁོས་
གྲྭ་པ་རྒན་པ་དེ་ལ་འདི་ལྟར་ནན་ཞུ་བྱས།
“ད་ལྟ་ང་ལ་ལོ་གསུམ་གྱི་དུས་ཚོད་མ་གཏོགས་མེད་པས། ཁྱོད་ཀྱིས་
ཆོས་དཔེ་སྣ་རིང་མ་དེ་ང་ལ་སྤྲད་ན་མི་ཆོག་གམ།”
འཇམ་དབྱངས་བསྟན་འཛིན་གྱི་སྐད་ཆས་གྲྭ་པ་རྒན་པ་དེའི་སེམས་ཅུང་
མི་བདེ་བར་བཏང་མོད། འོན་ཀྱང་ཕྱི་ལ་མ་མངོན་པར་བྱས་ནས་དལ་དལ་
ལྷོད་ལྷོད་ཀྱིས་འདི་ལྟར་བཤད། །
“རིན་པོ་ཆེ་ལགས། གང་ལྟར་ཁྱེད་ཀྱིས་དེ་ལྟར་གསུངས་མི་རུང་།
ཁྱེད་ཚང་མ་བཞུགས་ན་ང་ཚོ་བསྐལ་པ་སྙིགས་མའི་དུས་ཀྱི་སེམས་ཅན་རྣམས་
ཀྱིས་སུ་ལ་སྐྱབས་བཅོལ་བྱེད། ཆོས་དཔེ་སྣ་རིང་མ་དེ་ཁྱེད་ཚང་དགུང་ལོ་ཉི་
ཤུར་སོན་དུས་ཁྱེད་ལ་དབང་ངེས་ཡིན་པས། ཁྱེད་ཀྱིས་དེ་སྐད་མི་གསུངས་
པར་མཁྱེན།”
འཇམ་དབྱངས་བསྟན་འཛིན་ལོ་བཅོ་བརྒྱད་ལ་སོན་པའི་ལོ་དེར། ཁོས་
གྲྭ་པ་རྒན་པ་དེ་ལ་འདི་ལྟར་ནན་ཞུ་བྱས།
“ད་ལྟ་ང་ལ་ལོ་གཉིས་ཀྱི་དུས་ཚོད་མ་གཏོགས་མེད་པས། ཁྱེད་ཀྱིས་
ཆོས་དཔེ་སྣ་རིང་མ་དེ་ང་ལ་སྤྲད་ན་མི་ཆོག་གམ།”
འཇམ་དབྱངས་བསྟན་འཛིན་གྱི་སྐད་ཆས་གྲྭ་པ་རྒན་པ་དེའི་སེམས་མི་་
G
51



བསླུ་བྲིད། -
བདེ་བར་བཏང་མོད། འོན་ཀྱང་ཁོས་ཕྱི་ལ་མ་མངོན་པར་བྱས་ཏེ་དལ་དལ་
ལྷོད་ལྷོད་ཀྱིས་འདི་ལྟར་བཤད།
“རིན་པོ་ཆེ་ལགས། གང་ལྟར་ཀྱང་ཁྱེད་ཀྱིས་དེ་ལྟར་གསུངས་མི་རུང༌།
ཁྱེད་ཚང་མ་བཞུགས་ན་ང་ཚོ་བསྐལ་པ་སྙིགས་མའི་དུས་ཀྱི་སེམས་ཅན་རྣམས་
ཀྱིས་སུ་ལ་སྐྱབས་བཅོལ་བྱེད། ཆོས་དཔེ་སྣ་རིང་མ་དེ་ཁྱེད་ཚང་དགུང་ལོ་ཉི་
ཤུར་སོན་དུས་ཁྱེད་ལ་དབང་ངེས་པས། ཁྱེད་ཀྱིས་དེ་སྐད་མི་གསུངས་པར་
མཁྱེན།”
འཇམ་དབྱངས་བསྟན་འཛིན་ལོ་བཅུ་དགུ་ལ་སོན་པའི་ལོ་དེར། ཁོང་
གིས་གྲྭ་པ་རྒན་པ་དེ་ལ་འདི་ལྟར་ནན་ཞུ་བྱས།
“ད་ལྟ་ང་ལ་ལོ་གཅིག་གི་དུས་ཚོད་མ་གཏོགས་མེད་པས། ཁྱོད་ཀྱིས་
ཆོས་དཔེ་སྣ་རིང་མ་དེ་ང་ལ་སྤྲད་ན་མི་ཆོག་གམ།”
འཇམ་དབྱངས་བསྟན་འཛིན་གྱི་སྐད་ཆས་གྲྭ་པ་རྒན་པ་དེའི་སེམས་ཧ་་
ཅང་མི་བདེ་བར་བཏང་མོད། འོན་ཀྱང་ཁོས་ཕྱི་ལ་མ་མངོན་པར་བྱས་ཏེ་དལ་
དལ་ལྷོད་ལྷོད་ཀྱིས་འདི་ལྟར་བཤད། །
“རིན་པོ་ཆེ་ལགས། གང་ལྟར་ཀྱང་ཁྱེད་ཀྱིས་དེ་ལྟར་གསུངས་མི་རུང་།
ཁྱེད་ཚང་མ་བཞུགས་ན་ང་ཚོ་བསྐལ་པ་སྙིགས་མའི་དུས་ཀྱི་སེམས་ཅན་རྣམས་
ཀྱིས་སུ་ལ་སྐྱབས་བཅོལ་བྱེད། ཆོས་དཔེ་སྣ་རིང་མ་དེ་ཁྱེད་ཚང་དགུང་ལོ་ཉི་
ཤུར་སོན་དུས་ཁྱེད་ལ་དབང་ངེས་པས། ཁྱེད་ཀྱིས་དེ་སྐད་མི་གསུངས་པར་
མཁྱེན།”
འཇམ་དབྱངས་བསྟན་འཛིན་ལོ་ཉི་ཤུར་སོན་པའི་ལོ་དེའི་དགུན་ཁའི་་་



- བསླུ་བྲིད།
ནངས་མོ་ཞིག་ལ། གྲྭ་པ་རྒན་པ་དེས་ཤིན་ཏུ་མཐོ་སའི་མཆོད་སྒམ་ནང་ནས་
གོས་ཐུམ་སེར་པོས་བཏུམས་ཡོད་པའི་ཆོས་དཔེ་སྣ་རིང་མ་དེ་མར་བླངས་ཏེ་་་
འཇམ་དབྱངས་བསྟན་འཛིན་ལ་འབུལ་ཏུ་སོང་དུས། འཇམ་དབྱངས་བསྟན་
འཛིན་གྱིས་མིག་ཟུང་བཙུམས་ཤིང་། ལག་ཟུང་ཐལ་མོ་སྦྱར་ཏེ་སྐྱིལ་ཀྲུང་ངང་
བསྡད་ཡོད་པ་མཐོང་། གྲྭ་པ་རྒན་པ་དེ་ཁོའི་གན་ལ་བཅར་ནས་ཡང་མོས་
ལན་འགར་བོས་ཀྱང་ཨ་ལན་མ་བྱིན། དེ་ནས་ཁོས་ཅི་ཞིག་ཚོར་སོང་བ་བཞིན་
པུས་མོ་སར་བཙུགས་ཏེ་དལ་མོས་འདི་ལྟར་བཤད།
“རིན་པོ་ཆེ་ལགས། ཁྱེད་ཚང་དངོས་གནས་འདི་ལྟར་ཕེབས་སོང་ངམ།
འདི་དག་ཐམས་ཅད་བསོད་ནམས་དམན་པ་ང་ཚོ་ལན་པ་རེད། འདི། ད་ལྟ་
ངས་དངོས་གནས་ཆོས་དཔེ་སྣ་རིང་མ་འདི་ཁྱེར་ཡོང་ཡོད། ད་ལྟ་ཆོས་དཔེ་སྣ་
རིང་མ་འདི་དངོས་གནས་ཁྱེད་ལ་དབང་སོང་བ་ཡིན། ད་ལྟ་ཁྱེད་ཀྱིས་བག་
ཕེབས་ངང་ཆོས་དཔེ་སྣ་རིང་མ་འདི་ལ་གཟིགས་རོགས་གནོངས།”
དེ་ལྟར་བཤད་ཞོར་གྲྭ་པ་རྒན་པས་རྒྱུན་བུའི་གླེགས་ཐག་བཀྲོལ་ཅིང་ཤོག་
ལྷ་དང་པོའི་ཁ་ཕྱེ་སྟེ་ཡང་མོར་འཇམ་དབྱངས་བསྟན་འཛིན་གྱི་པང་དུ་བཞག་
ནས་ཕྱག་གསུམ་འཚལ།
དེ་དུས། འཇམ་དབྱངས་བསྟན་འཛིན་གྱིས་རང་ཉིད་འདོམ་པ་བཞི་ལྔ་
ཙམ་གྱི་བར་སྣང་ན་ཡོད་པ་ཚོར། ཁོས་གོས་ཐུམ་སེར་པོས་བཏུམས་ཡོད་པའི་
ཆོས་དཔེ་སྣ་རིང་མ་དེ་རང་གི་པང་ན་ཁ་ཕྱེ་ཡོད་པ་མཐོང་བས། སེམས་ལ་
དབང་མེད་དུ་སྔར་ཡོད་མ་མྱོང་བའི་དགའ་སྤྲོའི་ཚོར་བ་ཞིག་གིས་ཁེངས།
གྲྭ་པ་རྣམས་ཀྱིས་ཉིན་ཞག་བདུན་གྱི་རིང་ལ་གདུང་མཆོད་ཀྱི་ཆོ་ག་རྒྱས་



བསླུ་བྲིད།
པར་མཛད་མཐར། འཇམ་དབྱངས་བསྟན་འཛིན་གྱི་སྐྱིལ་ཀྲུང་དང་ལག་ཟུང་
ཐལ་མོ་སྦྱར་བའི་ཚུལ་དུ་འདུག་པའི་སྐུ་གདུང་གོས་སེར་པོ་ཞིག་གིས་གཡོགས་
ཏེ། ཤུག་སྡོང་གི་ལོ་མ་དང་མར་ཁུ་སོགས་སྦྱིན་སྲེག་གི་རྫས་སྣ་ཚོགས་བླུགས་
ཡོད་པའི་མེ་ཐབ་ཆུང་ཆུང་ཞིག་གི་ནང་ལ་བཅུག་ཅིང་། པང་ལ་གོས་ཐུམ་
སེར་པོས་བཏུམས་ཡོད་པའི་ཆོས་དཔེ་སྣ་རིང་མ་དེ་བཞག་སྟེ་མེར་སྦྱིན།
མེ་ལྕེ་ལྷབ་ལྷུབ་ཏུ་འབར་བྱུང་། གྲྭ་པ་རྣམས་ཀྱིས་མགོ་བོ་སྨད་ཅིང་
པུས་མོ་སར་བཙུགས་ཏེ་སྐྱབས་འཇུག་ཞུ་བཞིན་ཡོད། །
གྲྭ་པ་ཆུང་ཆུང་ཞིག་གིས་ལམ་སང་ལྐོག་ཏུ་མགོ་བོ་ཡར་བཀྱགས་ནས་་་་
བལྟས་པ་ན། འཇམ་དབྱངས་བསྟན་འཛིན་གྱིས་ལག་ལ་གོས་ཐུམ་སེར་པོས་
བཏུམས་ཡོད་པའི་ཆོས་དཔེ་སྣ་རིང་མ་དེ་བཟུང་ཞིང་། ཁ་དོག་སྣ་ལྔའི་འཇའ་
ཚོན་གྱི་ཀློང་དུ་རྡོ་རྗེ་སྐྱིལ་ཀྲུང་གི་ཚུལ་གྱིས་དལ་མོར་ཡར་འཕགས་བཞིན་པ་་་
མཐོང་།



ཁ་བ་མེད་པའི་དགུན་ཁ།
ཁ་བ་མེད་པའི་དགུན་ཁ།
དང་པོ།
“ད་ལོར་ཁ་བ་མེད།”
དུས་བཞིར་ཁ་བས་གཡོགས་པའི་རྨ་ཆེན་གངས་རིས་སྔར་བཞིན་རྒྱང་
རིང་གི་ཡུལ་ན་བསྐལ་པ་ཁྲི་ཕྲག་ཏུ་འགྱུར་མེད་ཀྱི་གཟི་མདངས་དེ་མངོན་ཞིང་།
ཁེར་རྐྱང་གི་གླག་རྒོད་ཅིག་རེ་འགར་སྤྲིན་ནག་གི་བང་རིམ་དུ་འཛུལ་བ་དང་།
རེ་འགར་སྤྲིན་ནག་གི་ཕྱི་རོལ་ཏུ་ལྡིང་སྐོར་རྒྱག་བཞིན་ཡོད་དེ། རབ་རིབ་ཀྱི་
མཁའ་དབུགས་ཁྲོད་དུ་ས་རྡུལ་གྱི་དྲི་མས་ཁེངས་འདུག རྒད་པོ་བཀྲ་བྷ་སྦྲ་
ནག་ཅིག་གི་མདུན་དུ་སྐྱིལ་ཀྲུང་བཅོས་ཤིང་། ལག་ཏུ་འཁྱགས་ཟིན་པའི་འོ་ཇ་
དཀར་ཡོལ་གང་བཟུང་འདུག་ལ། འབར་ཞུན་རྐང་གཉིས་ཀྱིས་གཏད་ཡོད་
པའི་མིག་ལྕིབས་འོག་གི་འོད་མདངས་ཡོངས་སུ་ཉམས་ཤིང་། ལྐོག་ཏུ་ལྷུང་
བའི་མིག་ཆུང་ཆུང་དེ་གཉིས་ཀྱིས་རྒྱང་རིང་གི་ཕྱོགས་སུ་ཅེར་ནས་ཧད་འདུག
55



བསླུ་བྲིད། -
ཁོའི་མགོའི་སྐྲ་ཚ་རུ་ལྟར་དཀར་ཞིང་འཇིལ་ལིར་འཁྱིལ་ཡོད་ལ། གདོད་ནས་
མ་བཀྲུས་པས་སྐྱག་ཚང་ཞིག་དང་འདྲ། ཁོའི་བུ་བསྟན་པ་ཡང་ས་དེ་རུ་ལངས་
ནས་རྒྱང་རིང་གི་ཕྱོགས་སུ་ཅེར་ནས་ཧད་འདུག ཁོ་གཉིས་ཀྱི་མིག་ལམ་དུ་
མངོན་པ་ཐམས་ཅད་ཡ་ང་བའི་སྐྱ་ཐོ་ཐོའི་རྣམ་པ་ཞིག་རེད། ཐར་ཐོར་དུ་
འཁྱམས་པའི་ལུག་རྣམས་ཀྱིས་རྩྭ་མེད་པའི་རྩྭ་ཐང་སྟེང་དུ་སྐྱིད་ལུག་ངང་ཕར་
ལྟ་ཚུར་ལྟ་དང་། ཕར་འགྲོ་ཚུར་འགྲོ་བྱེད་བཞིན་ཡོད་དེ། ཕར་བལྟས་ཚོད་
ཀྱིས་ཕོ་བ་འགྲངས་ནས་ཕྱིར་ཁྱིམ་དུ་ལོག་རྩིས་བྱེད་པ་དང་འདྲ། ད་ནངས་
ནས་བཟུང་གྲག་རྒྱུ་འགུལ་རྒྱུ་ཅི་ཡང་མེད་པའི་ཁྱི་རྒན་ནག་སྡང་བོ་དེས་་་་་་་་
མཚམས་མཚམས་ལ་འདོད་མི་འདོད་ཀྱིས་མགོ་བོ་ཡར་བཀྱགས་ནས་སྐད་་་་་་
དམའ་མོས་ཟུག་འབོད་འགའ་བྱས་རྗེས། ཡང་བསྐྱར་མགོ་སར་གླན་ནས་གྲག་
རྒྱུ་འགུལ་རྒྱུ་མེད་པར་གྱུར། སྐབས་དེར། རྒད་པོ་བཀྲ་བྷས་སྔར་བཞིན་རྒྱང་
རིང་ལ་ལྟ་ཞོར་ཤུགས་རིང་ཞིག་འཐེན་རྗེས“ད་ལོར་ཁ་བ་མེད”ཟེར།
གཉིས་པ།
བསྐལ་པའི་བསྐལ་པར། རྨ་ཆེན་གངས་རིར་དད་པའི་དབང་གིས་
དཀའ་བ་བརྒྱ་ཕྲག་བསལ་ཏེ་འདི་རུ་མཇལ་སྐོར་དུ་ཕེབས་མཁན་ནི་བགྲང་་་་་
ལས་འདས་ལ། གོ་ཐོས་ལྟར་ན་ཞབས་དཀར་ཚོགས་དྲུག་རང་གྲོལ་ཚང་གིས་
ཀྱང་རྨ་ཆེན་གངས་རི་ནས་ཟླ་བརྒྱད་ལྷག་ལ་སྒྲུབ་པ་ཉམས་ལེན་མཛད་མྱོང་་་་་
ཟེར། ཉེ་བའི་ལོ་འགའི་རིང་ལ། དད་སེམས་ཀྱིས་བསྐུལ་ཏེ་འདི་རུ་མཇལ་
སྐོར་དུ་ཕེབས་མཁན་ནི་ཉིན་རེ་ལས་ཉིན་རེར་ཇེ་མང་དུ་འགྲོ་བཞིན་ཡོད།



ཁ་བ་མེད་པའི་དགུན་ཁ།
ན་ནིང་འདི་རུ་གར་འོང་མི་ཤེས་པའི་རི་ཁྲོད་པ་ཞིག་བསླེབས། ཚང་
མས་ཁོས་རྨ་ཆེན་གངས་རིའི་སྟེང་གི་བྲག་ཕུག་ཁ་བྱང་ལྟ་ཞིག་ཏུ་གསང་སྔགས་
སྦྱོང་བཞིན་ཡོད་ཟེར། རི་ཁྲོད་པ་དེ་འདི་རུ་བསླེབས་རྗེས། ཚང་མས་དེ་
ཐེངས་གཅིག་མ་གཏོགས་རིག་མ་མྱོང་བ་རེད། དེ་ལ“ཚང་མས”ཟེར་ནའང་
མི་འོས་ཏེ། རྒྱུ་མཚན་ནི་རྒད་པོ་བཀྲ་བྷ་དང་བུ་བསྟན་པས་མ་གཏོགས་སུས་
ཀྱང་ཁོ་རིག་མ་མྱོང་། རྗེས་སུ་ཁོ་གཉིས་ཀྱི་ཁ་ནས་གཏམ་དེ་ཕྱིར་ཁྱབ་ལ། དེ་
ནི་ན་ནིང་དགུན་དཀྱིལ་གྱི་ཉིན་ཞིག་སྟེ། གྱོན་པ་ཧྲལ་ཧྲུལ་གྱོན་པའི་རི་ཁྲོད་
པ་དེ་འདི་རུ་བརྒྱུད་དུས། སྦྲ་ནང་དུ་ཡོད་པའི་རྒད་པོ་བཀྲ་བྷ་དང་བུ་བསྟན་
པ་ལ་ཆུ་དཀར་ཡོལ་གང་བསླངས། ཁོས་ཆུ་འཐུང་ཞོར་ཡ་མཚན་པའི་མིག་
མདངས་ཀྱིས་རྒད་པོ་བཀྲ་བྷས་འབར་ཞུན་རྐང་གཉིས་ཀྱིས་གཏད་ཡོད་པའི་་་
མིག་ལྕིབས་འོག་གི་འོད་མདངས་ཡོངས་སུ་ཉམས་ཤིང་ལྐོག་ཏུ་ལྷུང་བའི་མིག་་
ཆུང་དེ་གཉིས་ལ་ཞིབ་མོར་ལྟ་བཞིན་འདུག ཆུ་འཐུངས་རྗེས་ཁོས་བསྟན་པ་
སྒོར་བོས་ཏེ་སྐད་དམའ་མོས“ད་ལོར་ཁྱོད་ཀྱི་ཨ་ཕར་ཉེན་ཁ་ཆེ”ཞེས་བཤད་་་་
མྱོང་། །
གསུམ་པ།
ད་ལོ་ནི་བསྟན་པའི་རང་ལོ་ཡིན། བུ་བསྟན་པ་ལ་ན་ཚ་བར་ཆད་མི་
ཡོང་བའི་ཆེད་དུ་རྒད་པོ་བཀྲ་བྷའི་ཁ་བཏོན་དུས་རྒྱུན་ཆད་མ་མྱོང་། །
ལོ་སར་གྱི་རྗེས་སུ། རྒད་པོ་བཀྲ་བྷ་གཅིག་པུ་ལྐོག་ཏུ་མོ་པ་ཞིག་གི་ཁྱིམ་
ལ་སོང་ནས་མོ་བཏབ་མྱོང་། མོ་པས་འདར་སིག་སིག་གི་ལག་པས་དབུ་མེད་



བསླུ་བྲིད། །
ཀྱི་ཡི་གེ་འགའ་བྲིས་ཡོད་པའི་ཤོག་ལྷེ་ཞིག་རྒད་པོ་བཀྲ་བྷ་ལ་སྤྲད་རྗེས། མིག་
ཟུང་ཕྱེ་མ་བཙུམ་གྱིས་བཤད་རྒྱུར། །
“ད་ལོར་བསྟན་པས་ཧ་ཅང་སེམས་ཆུང་བྱེད་དགོས། འདི་ཁོ་ལ་དུས་
རྒྱུན་འདོན་དུ་ཆུགས།”
གོང་གི་སྐད་ཆ་དེ་ཐོས་འཕྲལ། རྒད་པོ་བཀྲ་བྷའི་སེམས་ལ་གློ་བུར་དུ་
འཇིགས་སྣང་ཞིག་སྐྱེས་ཤིང་། གཉེར་མས་གཡོགས་པའི་ངོ་ཤ་འདར་ཙམ་
བྱས་པས། མིག་ལྕིབས་གཏད་ཡོད་པའི་འབར་ཞུན་རྐང་གཉིས་ཀྱང་ལྷུང་ལ་
ཁད་ཙམ་བྱུང་།
བཞི་པ།
བསྟན་པ་ལ་རི་དྭགས་རྔོན་པའི་ལག་རྩལ་འགྲན་ཟླ་བྲལ་པ་ཞིག་ཡོད་་་་
པས། ས་འདི་གར་ཁས་མི་ལེན་མཁན་ནི་གཅིག་ཀྱང་མེད། ཁོའི་མིག་ལམ་དུ་
བརྒྱུད་པའི་རི་དྭགས་ཤིག་གལ་ཏེ་ཁོའི་བློར་བབས་ཚེ། མེ་མདའི་ཁ་ལས་ཐར་
བ་ཤིན་ཏུ་དཀོན། །
ད་ལོའི་དགུན་ཁར། འདི་གའི་རྩྭ་ཐང་དུ་གར་འོང་མི་ཤེས་པའི་ཁྱི་སྨྱོན་
ཞིག་ཡོང་། ཁྱི་སྨྱོན་དེས་ཡུགས་མོ་ཞིག་ལ་བུ་མོ་ཞིག་ཡོད་པ་དེ་ཟོས། དེའི་
རྐྱེན་གྱིས་ཡུགས་མོ་དེ་ད་ལྟ་སྨྱོས་འདུག ཐེངས་འགའ་ཞིག་ལ། ཡུགས་མོས་
སྐྱེས་པ་ཞིག་དང་འདྲ་བར་མེ་མདའ་རྒྱབ་ལ་ཁུར་ནས་ཁྱི་སྨྱོན་བཙལ་དུ་སོང་།
བཙལ་བཙལ་བའི་མཐར། མོས་བཙལ་དགོས་པའི་ཁྱི་སྨྱོན་མ་རྙེད་པར།
རང་གི་བུ་མོའི་གྱོན་པའི་སྟེང་གི་ལྷན་ཆད་འགའ་རྙེད། ད་ལྟ་ཡུགས་མོས་ཉིན་
58



– ཁ་བ་མེད་པའི་དགུན་ཁ།
རྒྱུན་ལྡན་ཆད་དེ་དག་ལ་བལྟས་ནས་ངུ་སྔངས་བྱེད་བཞིན་བསྡད་ཡོད། བསྟན་
པས་དོན་དག་འདི་གོ་རྗེས། ཚམ་ཚོམ་མེད་པར་ཡུགས་མོའི་ཁྱིམ་དུ་སོང་ནས་
མེ་མདའ་ཁུར་ཏེ་ཁྱི་སྨྱོན་བཙལ་དུ་སོང་། ཁོས་རྨ་ཆེན་གངས་རིའི་ཉེ་འདབས་
ཀྱི་རྩྭ་ཐང་ནས་ཉིན་འགར་བཙལ་ཀྱང་ཁྱིའི་གྲིབ་མ་ཙམ་ཡང་མ་མཐོང་བས།
ཐང་ཆད་པའི་ངང་སེམས་ལ་ཁྱི་དེ་ཤི་སོང་བ་འདྲ་སྙམ་བཞིན་མགོ་བོ་སྨད་དེ་
ཕྱིར་ལོག
ལྔ་པ།
，
མཚན་མོའི་སྨག་རུམ་ནི་སྒྱུ་མ་མཁན་གྱིས་འཕྲུལ་བསྟན་པ་བཞིན་ཉིན་་
དཀར་འདི་རུ་མངོན་པ་ཐམས་ཅད་མི་སྣང་བར་གྱུར་མོད། ཡིན་ནའང་རྒྱང་
རིང་གི་རྨ་ཆེན་གངས་རིའི་མཚམས་སུ་ད་དུང་གསལ་ལ་མི་གསལ་བའི་འོད་་་་
མདངས་ཤིག་འཚེར་བཞིན་འདུག སྣུམ་གྱིས་ཟིན་པའི་དཀར་མེ་ཆུང་ཆུང་
ཞིག་ལས་འཕྲོས་པའི་འོད་མདངས་ཀྱིས་སྦྲ་ནག་དེའི་ནང་གསལ་བར་བཏང་་་
ཡོད་དེ། རྒད་པོ་བཀྲ་བྷ་དང་བུ་བསྟན་པ་གཉིས་ཀྱིས་ད་དུང་ངལ་གསོས་མེད།
ཁོ་གཉིས་སྐྱིལ་ཀྲུང་བཅོས་ཏེ་ཐབ་ཀ་ཆུང་ཆུང་ཞིག་གི་ཁར་རུབ་ནས་བསྡད་་་
ཡོད་ལ། ཐབ་ཀའི་ནང་དུ་རེ་འགར་གསལ་ལ་རེ་འགར་མི་གསལ་བའི་འོད་
མདངས་ཤིག་འཚེར་ཞིང་། འོད་མདངས་དེ་དེ་མ་ཐག་མི་མཐོང་བར་གྱུར་
འགྲོ། ཁོ་གཉིས་ཀྱི་མིག་ཟུང་ཡང་ཐབ་ཀའི་ནང་གི་མཚམས་མཚམས་ལ་
འཚེར་བཞིན་པའི་འོད་མདངས་དང་བསྟུན་ནས་ཕར་གཡོ་ཚུར་གཡོ་བྱེད་ཅིང་
མཆིས། རྒད་པོ་བཀྲ་བྷས་མེ་ཐུར་གྱིས་ཐབ་ཀའི་ནང་ལ་དཀྲུགས་དཀྲུགས་



བསླུ་བྲིད། -
འགའ་བྱས་ཤིང་དངན་པ་རིང་མོ་ཞིག་འཐེན་རྗེས། ཁེར་བཤད་རྒྱག་བཞིན་
འདུག
“ ཨ། ཨ། ལོ་དེའི་ཁ་བ......”
བསྟན་པས་སྔར་བཞིན་མགོ་བོ་སྒུར་ནས་ཐབ་ཀའི་ནང་དུ་ཅེར་འདུག་པ་
ལས་ཁ་ཅི་ཡང་མ་གྲག གློ་བུར་དུ། རྒད་པོ་བཀྲ་བྷས་མེ་ཐུར་སར་གཡུགས་
ཤིང་ཁ་ཕྱིར་འཁོར་ནས“ ཁྱོད་ཀྱི་སེམས་ན་ཨ་མའི་ངོ་དབྱིབས་ད་དུང་འདུག་་
གམ”ཞེས་བསྟན་པར་དྲིས།
དྲུག་པ།
ཨ་མའི་ངོ་དབྱིབས་བསྟན་པའི་བློ་ངོར་ད་དུང་རབ་རིབ་ཅིག་འདུག་ལ།
དེ་ནི་གཏན་འཁེལ་དུ་གྱུར་པའི་གདོང་གི་རྣམ་འགྱུར་ཙམ་ཡིན། ཨ་མ་ནི་ཁོ་
ལོ་བདུན་གྱི་སྟེང་དུ་ཚེ་ལས་འདས་པ་རེད། དེ་ནི་བརྗེད་དཀའ་བའི་གྲང་ཤུར་
ཤུར་གྱི་ནངས་མོ་ཞིག་སྟེ། ཕྱི་རོལ་ཏུ་ཁ་བ་བུ་ཡུག་ཅི་དགར་འཚུབ་ནས་བར་
མཚམས་མེད་པར་ཡ་ང་བའི་སྐད་ངན་སྒྲོག་བཞིན་ཡོད། སྦྲ་ཧྲུལ་དེའི་གྲུ་ཟུར་
ཞིག་ཏུ་ཨ་མ་ནི་ལྷན་པས་གཡོགས་པའི་སློག་ཧྲུལ་ཞིག་གིས་བཏུམས་ནས་དེ་རུ་
བསྙལ་ཡོད་ལ། མོའི་ལུས་ཡོངས་རིད་ཅིང་ངོ་མདོག་ཀྱང་སྐྱ་བོར་གྱུར་འདུག
སྐབས་དེར། ཨ་མ་ཡར་དགྱེ་ཙམ་བྱས་ནས་བསྟན་པའི་གདོང་ལ་ཅེར་ཞིང་།
འོད་མདངས་ཡོངས་སུ་ཉམས་པའི་མིག་ཀོང་ལས་དྭངས་རྒྱུ་མེད་པའི་མཆི་མའི་
རྡོག་ཕྲེང་འགའ་སར་ལྷུང་། རྒད་པོ་བཀྲ་བྷ་ཉེ་འགྲམ་གྱི་སྐྱེ་མོ་ཞིག་ལ་འཁེན་
ནས་ཁོ་མ་བུ་གཉིས་ལ་འགུལ་མེད་དུ་བལྟས་འདུག ཅུང་ཟད་ནས་ཨ་མས་
60



- ཁ་བ་མེད་པའི་དགུན་ཁ།
ཤེད་ཤུགས་ཡོད་ཚད་བཏོན་ཏེ་ལྷན་པས་གཡོགས་པའི་སློག་ཧྲུལ་ལས་ལག་ཟུང་
ཕྱིར་བསྲིངས་ཏེ་བསྟན་པ་རང་གི་ཉེ་སར་འཐེན་ཞིང་། ཁོའི་མགོ་ལ་བྱིལ་བྱིལ་
ལན་འགའ་བྱས་རྗེས། ཁ་ཤ་འདར་ཞོར་སྐད་ཆ་བཤད་འདོད་ཀྱི་ཉམས་ཤིག་
བསྟན་མོད། ཡིན་ནའང་རྒད་པོ་བཀྲ་བྷ་འགུལ་ཙམ་ཡང་མི་བྱེད་པར་ཁོ་མ་བུ་
གཉིས་ཀྱི་ཕྱོགས་སུ་ཅེར་ཡོད་པ་མཐོང་རྗེས་ཁ་ཅི་ཡང་མ་གྲག ཨ་མས་བུད་
མེད་ཀྱི་བརྩེ་བས་ཁེངས་པའི་མིག་མདངས་ཀྱིས་བསྟན་པ་ལ་ཡུད་ཙམ་བལྟས་་
རྗེས། མགོ་བོ་བྲང་ཁར་སྨད་ཅིང་ལག་ཟུང་ཡང་བསྟན་པའི་མགོ་ཐོག་ནས་
དལ་གྱིས་མར་ལྷུང་། ཨ་མ་འདས་ནས་ལོ་དུ་མ་འགོར་རུང་། ཨ་མའི་འདར་
བཞིན་པའི་ཁ་ཤ་དང་། སྐད་ཆ་ཞིག་བཤད་འདོད་པའི་ཉམས་དེ་ནི་ནམ་ཡང་
བསྟན་པའི་བློ་ངོ་ལས་བསུབ་མ་ཐུབ་སྟེ། དེ་ནི་དུས་རྒྱུན་རི་མོ་ཞིག་དང་འདྲ་
བར་ཁོའི་མིག་ལམ་དུ་ཤར་ཡོང་། ཨ་མའི་ངོ་དབྱིབས་བསྟན་པའི་བློ་ངོར་འདི་
ཙམ་ལས་ལུས་མེད་མོད། ཡིན་ནའང་སྐབས་འགར་བློ་ངོར་གནས་པའི་གདོང་
གི་རྣམ་འགྱུར་དེ་ཡང་ཆུ་ནང་གི་ཟླ་བ་བཞིན་གསལ་ལ་མི་གསལ་བ་ཞིག་ཏུ་་་་
གྱུར་འགྲོ།
བདུན་པ།
ཉིན་འདི་འགར། མཇལ་སྐོར་དུ་ཕེབས་མཁན་གློ་བུར་དུ་ཇེ་མང་ལ་
སོང་། ཁོ་ཚོ་རྒྱང་རིང་གི་ཡུལ་ནས་འོང་ཞིང་། དད་སེམས་ཤིག་གམ་ཡང་ན་
བསླུ་བྲིད་ཅིག་གིས་བསྐུལ་ཏེ་རི་ཆུ་ལ་ལུང་མང་བོ་བརྒལ་ནས་གཅིག་འཕྲོར་་་
གཅིག་མཐུད་ནས་རྨ་ཆེན་གངས་རིའི་འདབས་སུ་བསླེབས། མི་ལ་ལས་ཁ་
61



བསླུ་བྲིད།
ནས་ཁྱི་སྨྱོན་དེ་སླར་ཡང་འདིར་ཡོང་འདུག་ཅེས་པའི་གཏམ་ངན་སྒྲོག་བཞིན་་
ཡོད་མོད། འོན་ཀྱང་ཁྱི་སྨྱོན་དེས་མི་དང་དུད་འགྲོའི་ཚེ་སྲོག་ལ་གནོད་འཚེ་
བཏང་བའི་སྐད་ཆ་ཅི་ཡང་མ་ཐོས། རྒྱལ་ཁབ་སོ་སོའི་མཇལ་སྐོར་པ་རྣམས་ཀྱི་
ཚེ་སྲོག་ལ་བདེ་འཇགས་ཡོང་ཆེད། སྲིད་གཞུང་གིས་ཆེད་དུ་མི་ཞིག་མངགས་
ཏེ་བསྟན་པ་བཙལ་ཡོང་ཞིང་། ཁོས་བསྟན་པ་བཙལ་ནས་རྙེད་རྗེས། ཁོ་ལ་
དེང་རབས་ཀྱི་མེ་མདའ་གསར་བ་ཞིག་གནང་ནས་ཉིན་ལྔའི་ནང་དུ་ཁྱི་སྨྱོན་དེ་
ཚར་གཅོད་བྱེད་དགོས་ཞེས་བཀའ་ཕབ། སྲིད་གཞུང་གི་ཆེད་མངགས་མི་སྣ་
དེས་ད་དུང་ཁྱི་དུག་སེལ་བྱེད་ཀྱི་སྨན་སྣ་འགའ་བསྟན་པར་བྱིན་ཞིང་། ཁོ་
ལ་གལ་སྲིད་ཁྱི་སྨྱོན་དེའི་གནོད་འཚེ་ཐེབས་ཏེ་དུག་འདྲ་ཕོག་ན་སྨན་འདི་་་་་
འཐུངས་པས་ཕན་ཟེར། བསྟན་པས་ངོ་ལ་ང་རྒྱལ་གྱིས་ཁེངས་ཤིང་། ཁ་ཤ་
གཉིས་བར་མཚམས་མེད་པར་འགུལ་བཞིན་པའི་ཆེད་མངགས་མི་སྣ་དེ་ལ་ཅེར་
ནས་ཚིག་གཅིག་ཀྱང་མ་བཤད་ལ། ཅུང་ཙམ་འགོར་རྗེས་མེ་མདའ་དང་སྨན་
བཟུང་ནས་ཡར་ལ་ལངས། སྲིད་གཞུང་གི་ཆེད་མངགས་མི་སྣ་དེ་ཡང་ཡར་
ལངས་ནས་གནས་ཚུལ་རྣམས་ཡང་བཤད་བསྐྱར་བཤད་འགའ་བྱས་རྗེས་རྟར་
ཞོན་ནས་ཕྱིར་ལོག ཆེད་མངགས་མི་སྣ་དེ་ཕ་མཐའ་མི་མངོན་པའི་རྩྭ་ཐང་དུ་
ནག་ཐིག་ཅིག་ཏུ་གྱུར་ཏེ་རིམ་གྱིས་མི་མཐོང་བར་གྱུར་པ་ན། བསྟན་པས་མེ་
མདའ་དང་སྨན་ལག་ཏུ་བཟུང་ནས་མིག་ཟུང་འགུལ་ཙམ་ཡང་མི་བྱེད་པར་་་་
རྒྱང་རིང་དུ་བཀྲག་མདངས་འཚེར་བཞིན་པའི་རྨ་ཆེན་གངས་རི་ལ་ཅེར་ཅེར་་
རྗེས། དེ་གར་གན་རྐྱལ་དུ་ལོག་ནས་རྨི་ལམ་གྱི་ཞིང་ཁམས་སུ་བཞུད།
ཕྱི་ཉིན། སྐྱ་རེངས་སོ་མ་ཤར་ཞིང་། ནམ་མཁའི་མཐའ་མཚམས་སུ་ད་
62



ཁ་བ་མེད་པའི་དགུན་ཁ།
དུང་སྐར་མ་འགས་སྐྱི་གཡའ་བའི་འོད་སྣང་སྤྲོ་བཞིན་པའི་སྐབས་སུ། ཁོས་མེ་
མདའ་གསར་བ་དེ་དང་སྨན། ད་དུང་རྒྱགས་བྲོ་ལ་རྩམ་པ་ཁུག་མ་གང་སོགས་
རྒྱབ་ཏུ་འཁུར་ནས་རྨ་ཆེན་གངས་རིའི་ཕྱོགས་སུ་སོང་།
བརྒྱད་པ།
ཏག་ཏག་སྲིད་གཞུང་གི་ཆེད་མངགས་མི་སྣ་དེ་བསྟན་པ་བཙལ་དུ་ཡོང་
བའི་སྔ་དྲོ་དེར། རྒད་པོ་བཀྲ་བྷས་བསྟན་པ་ལ་རྣར་འགྲོ་དཀའ་བའི་དོན་དག་
ཅིག་བཤད། །
ཉིན་དེར། གནམ་ངོ་རུབ་ཡོད་ལ། མཁའ་དབུགས་ཁྲོད་དུ་མིའི་ཡིད་
སེམས་སྐྱོ་བར་བྱེད་པའི་བྲོ་བས་ཁྱབ་འདུག ནངས་མོ་དེར། བསྟན་པ་མལ་
ལས་ལངས་པ་ཅུང་འཕྱིས། བསྟན་པ་ཡར་ལངས་དུས། རྒད་པོ་བཀྲ་བྷས་སྦྲ་
གུར་མདུན་དུ་སྐྱིལ་ཀྲུང་བཅོས་ཏེ་རྒྱང་རིང་གི་རྨ་ཆེན་གངས་རི་ལ་ཅེར་ནས་་་
འདང་རྒྱག་གི་ནང་དུ་ལྷུང་ཡོད་ལ། ཧད་འདུག་པའི་རྣམ་འགྱུར་དེ་ནི་དགོད་
བྲོ་བ་ཞིག་རེད། མིག་གཡོན་པའི་མིག་ལྕིབས་ཐུར་དུ་ལུགས་ནས་མིག་འབྲས་
གབ་ཅིང་། མིག་གཡས་པའི་མིག་ལྕིབས་འབར་ཞུན་རྐང་གཅིག་གིས་གཏད་
ཡོད་ལ། མིག་འབྲས་འགུལ་ཙམ་ཡང་བྱེད་རྒྱུ་མི་འདུག ཁྱི་རྒན་ནག་སྡང་དེ་
ཡང་གྲག་རྒྱུ་འགུལ་རྒྱུ་མེད་པར་ཕུར་བ་ཞིག་གི་གན་དུ་ཉལ་འདུག རྒད་པོ་
བཀྲ་བྷས་ལག་པ་འདར་སིག་སིག་གིས་འབར་ཞུན་རྐང་གཅིག་བླངས་ནས་ཐུར་
དུ་ལུགས་པའི་མིག་གཡོན་པའི་མིག་ལྕིབས་ཡར་ལ་གཏོད་རྩིས་བྱེད་སྐབས།
བསྟན་པས་སྒོ་ཡོལ་ཕྱེ་ནས་སྒོར་བུད་བྱུང་། སྐབས་དེར། རྒད་པོ་བཀྲ་བྷས་
63



བསླུ་བྲིད།
དངན་པ་རིང་མོ་ཞིག་འཐེན་བཞིན“ཨ། ཨ། ལོ་དེའི་ཁ་བ་དེ……….”ཟེར།
བསྟན་པས་ཅི་ཡིན་ཧ་གོ་དཀའ་བའི་སྐད་ཆ་དེ་ཐོས་འཕྲལ། རང་དབང་
མེད་པར་ཁོའི་རྒྱབ་ནས་གོམ་མཚམས་བཞག ད་ལོའི་ལོ་མགོ་ཚུགས་པ་ནས་
བཟུང་། བསྟན་པས་ཐེངས་འགའ་ཞིག་ལ་རྒད་པོ་བཀྲ་བྷས་དེ་ལྟར་ཁེར་
བཤད་རྒྱག་པ་ཐོས། །
རྒད་པོ་བཀྲ་བྷས་གོང་གི་སྐད་ཆ་དེ་བཤད་རྗེས། ཡང་བསྐྱར་ཁ་རོག་
གེར་བསྡད་སོང་། བསྟན་པ་ཧད་བཞིན་ཁོའི་རྒྱབ་གཟུགས་ལ་ཅེར་ནས་ཡུད་
ཙམ་བསྡད་རྗེས། ཁ་ཕྱིར་འཁོར་ནས་སྦྲ་གུར་ནང་དུ་འཛུལ། ཅུང་ཙམ་
འགོར་རྗེས། ཁོས་སྒོ་ཡོལ་བཀྱགས་ཤིང་ལག་ལ་འོ་ཇ་དཀར་ཡོལ་གང་བཟུང་
ནས་ཕྱིར་ཐོན། ཁོས་འོ་ཇ་ཉིས་ལག་གིས་རྒད་པོ་བཀྲ་བྷའི་ལག་ཏུ་བཞག་
རྗེས། དེ་རུ་འགྲེང་ནས་རྒྱང་རིང་གི་རྨ་ཆེན་གངས་རིའི་ཕྱོགས་སུ་བལྟས།
ཁེར་རྐྱང་གི་གླག་རྒོད་ཅིག་སྤྲིན་ནག་གི་བང་རིམ་ཁྲོད་དུ་མདའ་མོ་ཞིག་དང་་་་
འདྲ་བར་འཕུར་སྐྱོད་བྱེད་བཞིན་ཡོད་ལ། དེའི་ཉམས་དང་ཚུགས་ཀ་ནི་
མཛེས་ཤིང་ཡི་གར་འོང་བ་ཞིག་རེད། །
རྒད་པོ་བཀྲ་བྷས་ཧུབ་གང་གིས་འོ་ཇ་འཐུངས་རྗེས་དཀར་ཡོལ་ཐང་ལ་
གཡུགས། སྐབས་དེར། གྲག་རྒྱུ་འགུལ་རྒྱུ་ཅི་ཡང་མེད་པའི་ཁྱི་རྒན་ནག་སྡང་
དེ་ཡང་འདོད་མི་འདོད་ཀྱིས་ཡར་ལངས་ནས་སྒྱིད་ལུག་ངང་གླལ་སྙིང་འགའ་་
བྱས་རྗེས། རྒྱང་ལ་བལྟས་ནས་སྐད་དམའ་མོས་ཟུག་འབོད་བྱེད་མགོ་བརྩམས།
རྒད་པོ་བཀྲ་བྷས་ཀྱང་ཁྱི་དེ་ལ་ལན་འགར་བལྟས་རྗེས། ཡང་བསྐྱར་རྒྱང་རིང་
ན་གྲང་ཤུར་ཤུར་གྱི་འཁྱག་འོད་འཚེར་བཞིན་པའི་རྨ་ཆེན་གངས་རི་ལ་ཅེར་་་་
64



ཁ་བ་མེད་པའི་དགུན་ཁ།
ནས་ཧད་འདུག ཁེར་རྐྱང་གི་གླག་རྒོད་དེ་ད་དུང་སྤྲིན་ནག་གི་བང་རིམ་ཁྲོད་
དུ་མདའ་མོ་ཞིག་དང་འདྲ་བར་འཕུར་སྐྱོད་བྱེད་ཅིང་མཆིས། རྒད་པོ་བཀྲ་
བྷའི་མིག་གི་ནུས་པ་རིམ་གྱིས་ཉམས་པའི་རྐྱེན་གྱིས། ད་ལྟ་ཁོས་སྤྲིན་ནག་གི་
བང་རིམ་ཁྲོད་དུ་མདའ་མོ་ཞིག་དང་འདྲ་བར་འཕུར་སྐྱོད་བྱེད་བཞིན་པའི་་་་
ཁེར་རྐྱང་གི་གླག་རྒོད་དེ་མཐོང་མི་ཐུབ། ད་ལྟ་ཁོའི་མིག་ལམ་དུ་མངོན་པ་ནི་
དཀར་མདོག་གི་འོད་སྣང་ཞིག་དང་འདྲ་བའི་རྒྱང་རིང་གི་རྨ་ཆེན་གངས་རི་དེ་
ཁོ་ན་ཡིན། །
སྐབས་དེར། བསྟན་པས་ཀྱང་རྒྱང་རིང་ན་གྲང་ཤུར་ཤུར་གྱི་འཁྱག་
འོད་འཚེར་བཞིན་པའི་རྨ་ཆེན་གངས་རི་ལ་ཅེར་ནས་ཧད་འདུག ཁེར་རྐྱང་
གི་གླག་རྒོད་དེ་ཁོའི་མིག་ལམ་དུ་མངོན་བྱུང་སྟེ། རེ་འགར་ཇེ་ཆེར་གྱུར་པ་
དང་རེ་འགར་ཇེ་ཆུང་དུ་གྱུར་འགྲོ ཁོའི་ཚོར་སྣང་ཞིག་ལ། དེ་རིང་གི་རྨ་
ཆེན་གངས་རི་ནི་ནམ་རྒྱུན་དང་མི་འདྲ་བར་སྔར་ལས་ཁྱད་དུ་འཕགས་པ་ཞིག་
རེད། རིམ་གྱིས་རིམ་གྱིས་རྒྱང་རིང་གི་རྨ་ཆེན་གངས་རི་ཁོའི་མིག་ལམ་དུ་
དཀར་མདོག་གི་འོད་སྣང་ཞིག་ཏུ་གྱུར་ཅིང་། ཁེར་རྐྱང་གི་གླག་རྒོད་དེ་ཡང་
ཁོའི་མིག་ལམ་ནས་ཡལ་སོང་། རྗེས་སུ། ཁོའི་མིག་ལམ་ལ་ཁ་བ་ལྷབ་ལྷུབ་ཏུ་
འབབ་པའི་ཡུལ་ལྗོངས་ཤིག་ཤར། ཡངས་ཤིང་རྒྱ་ཆེ་བའི་གནམ་སའི་བར་
མཚམས་སུ་དཀར་ཞིང་འོད་མདངས་བཀྲ་བའི་ཁ་བའི་འདབ་མ་ཡིས་ཁེངས་་་
འདུག ཚོར་སྣང་ཞིག་ལ། གནམ་སའི་བར་མཚམས་སུ་ཁྱབ་པའི་ཁ་བ་
ཐམས་ཅད་དལ་གྱིས་དལ་གྱིས་རང་གི་ལུས་སྟེང་དུ་བབས་བྱུང༌། རིམ་གྱིས་
རིམ་གྱིས་རང་ཉིད་ཀྱང་ཁ་བའི་འོག་ཏུ་བཅུག སྐབས་དེར། གློ་བུར་དུ་རྒྱང་



བསླུ་བྲིད།
རིང་ཞིག་ནས་གློ་ལུ་རྒྱག་པའི་སྒྲ་ཞིག་གྲགས་འོང་། སྒྲ་དེ་གྲགས་འོང་བ་དང་
མཉམ་དུ། ད་སོ་མའི་ཁྱད་མཚར་གྱི་རྣམ་པ་དེ་ཡང་བསྟན་པའི་མིག་ལམ་ནས་
གར་སོང་ཆ་མེད་དུ་གྱུར། རྒད་པོ་བཀྲ་བྷས་མགོ་བོ་ཡར་བཀྱགས་ནས་རྣམ་
ཤེས་བོར་སོང་བ་དང་འདྲ་བའི་བསྟན་པ་ལ་ཡུད་ཙམ་བལྟས་རྗེས། ཁོ་ལ་མར་
ཙོག་ཅེས་པའི་བརྡ་བསྟན།
བསྟན་པ་ཐེ་ཚོམ་ངང་ཡུད་ཙམ་ལ་བསྡད་རྗེས། ཨ་ཕ་དང་ཁ་གཏད་དུ་
མར་ཙོག་ རྒད་པོ་བཀྲ་བྷས་ཁོའི་གདོང་ལ་ཅེར་ནས་སྐར་མ་འགའ་འགོར་
རྗེས“ད་ལྟ་ཁྱོད་ཀྱིས་སེམས་རྣལ་ལ་ཕེབས་དང་། ངས་འདས་དོན་ཞིག་
བཤད”ཟེར། །
དགུ་པ།
ནངས་མོ་དེར་བསྟན་པས་མེ་མདའ་གསར་བ་དེ་དང་སྨན། ད་དུང་
རྩམ་པ་ཁུག་མ་གང་སོགས་རྒྱབ་ཏུ་འཁུར་ནས་རྨ་ཆེན་གངས་རིའི་ཕྱོགས་སུ་་་་
སོང་བའི་དུས་དེ་ནས་བཟུང་། ཁོའི་ཀླད་པའི་ནང་ལ་ཁ་སང་རྨ་ཆེན་གངས་
རིར་ལྟ་དུས་མིག་ལམ་དུ་ཤར་བའི་ཁྱད་མཚར་གྱི་རྣམ་པ་དེ་དང༌། ཨ་ཕས་
བཤད་པའི་རྣར་འགྲོ་དཀའ་བའི་དོན་དག་དེ་གཉིས་རེས་མོས་ཀྱིས་ཤར་བྱུང་།
སྐབས་དེར། ཁོ་ལམ་དུ་ཞུགས་ནས་ཆུ་ཚོད་གཅིག་ཙམ་འགོར་མོད། ཁོ་
ལ་རང་ཉིད་རྨ་ཆེན་གངས་རི་དང་ཐག་ཇེ་ཉེར་སོང་བའི་ཚོར་སྣང་ཞིག་མ་སྐྱེས།
རྨ་ཆེན་གངས་རིས་སྔར་བཞིན་གྲང་ཤུར་ཤུར་གྱི་འཁྱག་འོད་སྤྲོ་བཞིན་རྒྱུས་་་་་
རིང་དུ་འགྱིང་ཞིང་། དེའི་སྟེང་ན་ད་དུང་མིའི་ཡིད་སེམས་སྒུལ་བར་ནུས་པའི་



—————— ཁ་བ་མེད་པའི་དགུན་ཁ།
བརྗིད་ཉམས་ཤིག་ཀྱང་མངོན་འདུག དེ་རིང་། ནམ་མཁའ་རུ་སྤྲིན་ཡང་
མང་བོ་མེད་པས་ཁ་སང་ལས་ཇེ་མཐོ་ཇེ་ཡངས་སུ་སོང་འདྲའི་ཚོར་སྣང་ཞིག་་་
སྟེར། སྤྲིན་དཀར་ལས་འཕྲོས་པའི་ཉི་ཟེར་དེ་དག་གིས་རྨ་ཆེན་གངས་རི་སྔར་
ལས་བརྗིད་ཉམས་ལྡན་པ་ཞིག་ཏུ་བཏང་ཡོད།
ལམ་བར་དུ་ཁོས་ཐེངས་གཅིག་ལ་མ་གཏོགས་ངལ་མ་གསོས། འགྲོ་
བཞིན་འགྲོ་བཞིན་ཁོ་ལ་ཐང་ཆད་པའི་སྣང་བ་ཞིག་སྐྱེས་ཤིང་། མ་ཎི་ཡིག་
དྲུག་བརྐོས་ཡོད་པའི་ཕ་བོང་ཆུང་ཆུང་ཞིག་ལ་ཁེན་ནས་བསྡད། ཅུང་ཙམ་
འགོར་རྗེས། ཁོས་རྩམ་ཁུག་ལས་རྩམ་པ་ཉུང་ཙམ་བླངས་ཏེ་ཁ་ནང་ལ་བཏབ།
སྐབས་དེར། ཁོས་ད་གཟོད་རང་ཉིད་རྨ་ཆེན་གངས་རི་དང་ཐག་ཇེ་ཉེར་སོང་
ཡོད་པ་ཚོར། དེ་དང་དུས་མཉམ་དུ། ཁོའི་ཀླད་པའི་ནང་ལ་ཡང་བསྐྱར་ཁ་
སང་རྨ་ཆེན་གངས་རིར་ལྟ་དུས་མིག་ལམ་དུ་ཤར་བའི་ཁྱད་མཚར་གྱི་རྣམ་པ་དེ་
དང་། ཨ་ཕས་བཤད་པའི་རྣར་འགྲོ་དཀའ་བའི་དོན་དག་དེ་གཉིས་རེས་མོས་
ཀྱིས་ཤར་བྱུང༌། ཁོས་སེམས་རྣལ་ལ་ཕབ་སྟེ་ཡུན་རིང་བསམ་བློ་བཏང་ཡང་།
ཁྱད་མཚར་གྱི་རྣམ་པ་དེ་དང་ཨ་ཕས་བཤད་པའི་དོན་དག་དེ་གཉིས་ཀྱི་བར་ལ་
ལྐོག་གྱུར་གྱི་འབྲེལ་བ་ཅི་ཞིག་ཡོད་པ་གཏན་ནས་མ་ཤེས།
བཅུ་པ།
རྒད་པོ་བཀྲ་བྷས་དལ་དལ་ལྷོད་ལྷོད་ཀྱིས་དོན་དག་དེ་མགོ་མཇུག་་་་
ཚང་བར་བཤད་བྱུང་།
ལོ་ཉི་ཤུའི་སྔ་རོལ་ཏུ། གནས་འདི་དང་ཐག་ཤིན་ཏུ་རིང་བའི་རྩྭ་ཐང་



བསླུ་བྲིད།
ཞིག་ཏུ་ཁྱིམ་ཚང་གཅིག་ཡོད། ཁྱིམ་ཚང་དེ་རུ་ཕུ་ནུ་གཉིས་མ་གཏོགས་མེད།
ཁོ་གཉིས་ཀྱི་ཕ་མ་སྔ་མོ་ནས་འདས་ཟིན། ལོ་དེར། ཕུ་བོས་རྒྱང་རིང་ནས་
རང་ཉིད་དགའ་སའི་བུ་མོ་དེ་བག་མར་བསུས་པས། སྔོན་ཆད་དགོད་སྒྲས་
དབེན་པའི་ཁྱིམ་ཚང་དེར་ད་གཟོད་བདེ་སྐྱིད་ཀྱི་རྣམ་པ་ཞིག་ཤར།
ལོ་དེའི་དགུན་ཁར། རྩྭ་ཐང་དེའི་སྟེང་དུ་ཟླ་ཕྱེད་ཙམ་ལ་རྒྱུན་མ་ཆད་
པར་ཁ་བ་ཆེན་པོ་ཞིག་བབས། ཨ། ཨ། ལོ་དེའི་ཁ་བ་དེ། དེ་ནི་ད་ལྟ་ཕྱིར་
དྲན་བྱས་ནའང་གྲང་འདར་སློང་བ་ཞིག་རེད། ཁ་བས་རྩྭ་ཐང་དང་། རི་
ཀླུང་། སྦྲ་གུར་ཐམས་ཅད་ཡོངས་སུ་གཡོགས་པས། མིག་ལམ་དུ་མངོན་པ་ནི་
གྲང་ཤུར་ཤུར་གྱི་ཁ་བའི་ཡུལ་ལྗོངས་ཤིག་ཡིན། ཁ་བས་རྩྭ་ཐང་ཡོངས་སུ་
གཡོགས་པར་བརྟེན། ར་ལུག་ཐམས་ཅད་ཀྱིས་འབའ་ལྡིར་བྱེད་ཞོར་ཡར་རྒྱུག་
མར་རྒྱུག་བྱེད་བཞིན་ཡོད། ཡིན་ནའང་དེ་ལྟར་ཉིན་འགའ་འགོར་རྗེས། དེ་
དག་ལ་ཡར་རྒྱུག་མར་རྒྱུག་བྱེད་པའི་ཤུགས་ཀྱང་ཟད་དེ་རང་རང་ས་རུ་ལོག་་་་
ཅིང་། མིག་རིག་རིག་གིས་འཆི་བདག་བསླེབ་པར་སྒུག་འདུག
ཁྱིམ་ཚང་དེའི་ཕུ་བོ་དང་ནུ་བོ། ད་དུང་བག་མ་གསར་བ་གསུམ་གྱིས་
གང་སར་ལོག་འདུག་པའི་ར་ལུག་ལ་ལྟ་བཞིན་སྐད་ཆ་གཅིག་ཀྱང་བཤད་མ་་་
ཐུབ། ཁོ་ཚོའི་གདོང་གི་རྣམ་འགྱུར་ནི་འུ་ཐུག་པ་ཞིག་རེད། ལ་ལུང་དུ་
འཐེན་པའི་རྐང་ལམ་ཐམས་ཅད་ཁ་བས་མནན་ཟིན་པས། ཁོ་ཚོ་ཕྱི་རོལ་ཡུལ་
དང་གཞི་ནས་འབྲེལ་ཐག་ཆད་སོང་། མཇུག་མཐར། ཁོ་ཚོར་འབར་ཞུན་
རྐང་གསུམ་མ་གཏོགས་མ་ལྷག་ལ། བུད་ཤིང་དང་ཨོང་བ་ཡང་ཚར་ལ་ཉེ།
ཡང་དེ་ལྟར་ཉིན་གཉིས་འདས་རྗེས། ར་ལུག་བཅོ་ལྔ་མ་གཏོགས་མ་
68



- ཁ་བ་མེད་པའི་དགུན་ཁ།
ལུས། བལྟས་བལྟས་རིག་རིག་ལ་དཔྱིད་ཀར་ཉར་ཚགས་བྱས་པའི་སྔོ་རྩྭ་ཡང་
ཚར་སོང་བས། ཕུ་ནུ་གཉིས་ཀྱིས་དཀའ་བ་བསལ་ཏེ་རིའི་ཕ་རོལ་ཏུ་འགྲོ་རྒྱུར་
ཐག་བཅད།
ཉིན་འགའི་དཀའ་བ་སྤྱད་མཐར། ཁོ་ཚོ་རི་མཐོན་པོ་ཞིག་གི་ཕ་རོལ་ཏུ་
བསླེབས་ཤིང་། སྐབས་དེར་ར་ལུག་བསྡོམས་པས་བཅུ་མ་གཏོགས་ལུས་མེད།
ཁོ་ཚོས་ར་ལུག་བཅུ་བོ་དེད་ནས་མུ་མཐུད་དུ་ཉིན་འགའ་སོང་མཐར། ད་
གཟོད་མཁའ་དབུགས་རབ་རིབ་ཡིན་པའི་ས་སྲོད་ཅིག་ལ་རྩྭ་ཆུ་འཛོམས་པའི་
མཚེར་ས་ཞིག་ཏུ་བསླེབས། མཚན་མོ་དེར། ཁོ་ཚོས་དེ་རུ་བ་ཁ་བཏབ་སྟེ་
བསྡད། ཕྱི་ཉིན་སྐྱ་རེངས་ཤར་དུས། ཤུལ་དུ་ལུས་པའི་ར་ལུག་བཅུ་བོ་ཡང་
གར་སོང་ཆ་མེད་དུ་གྱུར་ལ། རྒྱང་རིང་དུ་འཐེན་པའི་རྐང་ལམ་ཕྲ་མོའི་སྟེང་
དུ་ར་ལུག་དག་གི་རྨིག་རྗེས་དཔར་འདུག དེ་བས་ཕུ་ནུ་གཉིས་ཀྱིས་བག་མ་
གསར་བ་བསྐྱུར་ཏེ་རྐང་ལམ་ཕྲ་མོར་ཞུགས་ནས་རྒྱང་རིང་གི་ཡུལ་དུ་ར་ལུག་་་་
བཅུ་བོ་དེ་བཙལ་དུ་མི་འགྲོ་ཀ་མེད་བྱུང༌། ཁོ་ཚོ་ཉིན་ཞག་གཅིག་ལ་སོང་བས་
ར་ལུག་འདེད་མཁན་དེ་དག་གི་རྗེས་ཆོད་སོང་། དེ་དག་ནི་རྩྭ་ཐང་འདིའི་
སྟེང་ན་མིང་ཡོད་པའི་ཇག་ཚོགས་ཤིག་ལས་བྲོས་སོང་བའི་ཇག་རྐུན་གསུམ་་་་
རེད། ཕུ་ནུ་དེ་གཉིས་ཀྱིས་ཇག་རྐུན་གསུམ་པོར་ངོ་དགའ་བྱས་ནས་ཞུ་བ་ཡང་
ཡང་ཞུས་རུང་། དེ་དག་གིས་ར་ལུག་ཕྱིར་མི་སྤྲོད་པར་མ་ཟད། ད་དུང་ཕུ་ནུ་
གཉིས་ལ་གཅར་རྡུང་སྐོར་གསུམ་བྱས་ནས་བརྒྱལ་བར་བྱས་ཤིང་། འགྲོ་ཁར་
ཁོ་གཉིས་ལ་གྲི་གཙགས་རེ་རེ་བྱས་ནས་བུད་སོང་། དུས་ཡུན་ཅི་ཙམ་འགོར་
བ་མ་ཤེས་མོད། ནུ་བོ་དེ་བརྒྱལ་བ་ལས་སངས་དུས། ཕྱི་དྲོའི་ཉི་མ་ནུབ་ལ་ཉེ།



བསླུ་བྲིད། -
ཁོས་ཐོག་མར་རང་གི་ཕུ་བོ་ཁྲག་གི་ནང་དུ་གན་རྐྱལ་དུ་ལོག་ཡོད་པ་མཐོང་་་་་
བྱུང་། ཁོའི་ལུས་ནས་ཀྱང་ཁྲག་མང་བོ་བཞུར་བས་རྐང་ལག་བཞི་བོ་འདར་
སིག་སིག་བྱེད་བཞིན་ཡོད། ཁོས་ཕུ་བོ་གནས་དེ་རུ་དུར་སྦས་བྱས་རྗེས་གོག་མ་
ལངས་ཀྱིས་ཕྱིར་མཚེར་ས་དེར་ལོག
ཡང་ཟླ་འགའ་འགོར་རྗེས། བུད་མེད་དེས་བྱིས་པ་ཞིག་བཙས། དེ་ནི་
ཕུ་བོའི་བུ་ཕྲུག་རེད། དེ་ནས་ཡང་ཟླ་འགའ་འགོར་རྗེས། བུད་མེད་དེ་ནུ་
བོའི་ནག་མོར་གྱུར།
བུད་མེད་དེ་ཁྱོད་ཀྱི་ཨ་མ་རེད། ང་ཁྱོད་ཀྱི་ཨ་ཕ་མིན། ང་ཁྱོད་ཀྱི་ཨ་
ཕའི་ནུ་བོ་ཡིན…...
བཅུ་གཅིག་པ།
དེ་རིང་ནི་དུས་ཆད་ཀྱི་ཉིན་མཐའ་མ་ཡིན། བསྟན་པས་ད་དུང་ཁྱི་སྨྱོན་
དེ་མ་རྙེད། འོན་ཀྱང་ཁོས་རང་ཉིད་ཀྱིས་དུས་ཆད་ལྟར་ཁྱི་སྨྱོན་དེ་གསོད་ཐུབ་
པར་ཡིད་ཆེས་བཅངས་ཡོད། །
དེ་རིང་། བསྟན་པ་རྨ་ཆེན་གངས་རི་དང་ཐག་ཧ་ཅང་ཉེ་བའི་ཚོ་བ་
ཞིག་ཏུ་བསླེབས། དེ་རུ་མི་མང་བོ་འདུག གནས་འདི་ནས་རྨ་ཆེན་གངས་
རིར་བལྟས་ན། མི་ལ་རང་ཤུགས་ཀྱིས་དད་སེམས་སྐྱེ་རུ་འཇུག་པ་ཞིག་རེད།
བཤད་སྲོལ་ལྟར་ན། ཚོ་བ་འདི་ལ་གནའ་སྔ་མོ་ནས་སྲོག་ཆགས་ཚེ་ཐར་
དུ་གཏོང་བའི་གོམས་སྲོལ་ཞིག་ཡོད་ཟེར། དེ་རིང་ཏག་ཏག་ཉིན་དེར་འཁེལ་
འདུག



— ཁ་བ་མེད་པའི་དགུན་ཁ།
མི་རྣམས་ཀྱིས་ཚེ་ཐར་དུ་གཏོང་རྒྱུར་གྲ་སྒྲིག་བྱས་པའི་རྟ་ནོར་ལུག་་་་་
གསུམ་ཁྲིད་ནས་རྒྱ་ཆེ་བའི་ཆོས་ལུགས་ཀྱི་ཆོ་ག་དེ་མཇུག་རྫོགས་པར་སྒུག་་་་་་
འདུག སྐབས་དེར། བསྟན་པ་ཡང་མི་ཚོགས་ཀྱི་ཁྲོད་ན་འདུག གློ་བུར་དུ།
ཁོས་གྱོན་པ་ཧྲལ་ཧྲུལ་གྱོན་པའི་རི་ཁྲོད་པ་དེས་ཀྱང་ཚེ་ཐར་དུ་གཏོང་རྒྱུའི་ལུག་
གཅིག་ཁྲིད་དེ་མི་ཚོགས་ཀྱི་ཁྲོད་དུ་ཕར་ལྟ་ཚུར་ལྟ་བྱེད་བཞིན་པ་མཐོང་། ཅུང་
ཙམ་འགོར་རྗེས། ཁོས་ཀྱང་མི་ཚོགས་ཁྲོད་ཀྱི་བསྟན་པ་མཐོང་བྱུང་། མཇུག་
རྫོགས་རྒྱུ་མེད་པའི་རྒྱ་ཆེ་བའི་ཆོས་ལུགས་ཀྱི་ཆོ་ག་དེ་མཇུག་རྫོགས་མ་ཐག མི་
རྣམས་ཀྱིས་རང་རང་གི་ལག་གི་རྟ་ནོར་ལུག་གསུམ་གཅིག་འཕྲོར་གཅིག་ཚེ་་་་
ཐར་དུ་བཏང་། ཚེ་ཐར་དུ་བཏང་བའི་རྟ་ནོར་ལུག་གསུམ་རྣམས་མི་ཚོགས་
དང་ཐག་རིང་ས་ཞིག་ལ་སོང་རྗེས། ད་གཟོད་བག་ཕེབས་ངང་རྩྭ་ཟ་བཞིན་
ཡོད། རི་ཁྲོད་པ་དེས་ཀྱང་རང་གི་ལག་གི་ལུག་དེ་ཚེ་ཐར་དུ་བཏང་རྗེས་ཐད་
ཀར་བསྟན་པའི་ཕྱོགས་སུ་ཡོང་།
ཁོ་བསྟན་པའི་གན་དུ་ཡོང་ནས་བསྟན་པ་ལ་མིག་བརྡ་ཞིག་བསྟན་རྗེས་
མུ་མཐུད་དུ་སྔོན་ལ་སོང༌། བསྟན་པ་ཡང་བསམ་དབང་དྲན་དབང་མེད་པར་
ཚབ་ཚུབ་ངང་ཁོའི་རྗེས་འབྲངས་ནས་སོང་། །
ཁོ་གཉིས་མི་མེད་ས་ཞིག་ལ་བསླེབས་རྗེས། རི་ཁྲོད་པ་དེ་གློ་བུར་དུ་ཁ་
ཕྱིར་འཁོར་ནས་ཁོང་ཁྲོའི་མེ་ལྕེ་འབར་བའི་མིག་ཟུང་གིས་ཐད་ཀར་བསྟན་་་་་
པའི་གདོང་ལ་ཅེར་ཞིང་། རྫིག་རྫིག་གིས་འདི་ལྟར་སྐད་བརྒྱབ་བྱུང་།
“ཇག་རྐུན་དེ་ཁྱོད་ཀྱི་ཨ་ཁུ་མིན།”
“ཇག་རྐུན་སུ།”



བསླུ་བྲིད། །
“བཀྲ་བྷ།”
“ ཁྱོད་ཀྱིས་ཁོ་ཇག་རྐུན་རེད་ཟེར་དོན་ཅི་ཡིན།”
“ཁྱོད་ཀྱི་ཨ་ཕ་གསོད་མཁན་གྱི་ལག་དམར་ཏག་ཏག་ཁོ་རེད།
ཁོས་ཁྱོད་ཀྱི་ཨ་མའང་བཙན་འཕྲོག་བྱས།”
“ ཁྱོད་ཀྱིས་ཇི་ལྟར་ཤེས།”
“ང་ནི་ཁོའི་བུ་ཡིན།”
རྗེས་སུ་
བཅུ་གཉིས་པ།
བསྟན་པས་མེ་མདའ་གསར་བ་དེ་རྒྱབ་ལ་འཁུར་ནས་བྲེལ་ཚུབ་ཀྱིས་ཕྱིར་
ཡུལ་དུ་འཐེན་པའི་ལམ་ལ་ཞུགས། སྨན་དང་རྩམ་ཁུག་སྔ་མོ་ནས་གང་སར་
གཡུགས་ཟིན། ད་ལྟ་ཁོའི་ཡིད་ན་རེ་བ་ཉག་ཅིག་ཡོད་པ་ནི་མྱུར་མོར་སྦྲ་གུར་
དུ་ལོག་རྒྱུ་དེ་ཡིན། རྨ་ཆེན་གངས་རི་ཁོ་དང་ཐག་ཇེ་རིང་ནས་ཇེ་རིང་དུ་སོང་།
ཁོ་སྦྲ་གུར་དེའི་གན་དུ་བསླེབ་ལ་ཉེ་དུས། སེམས་ལ་གློ་བུར་དུ་འཚུབ་
སྣང་དང་འཇིགས་སྣང་ཞིག་སྐྱེས་ཤིང་། གོམ་པའང་རང་དབང་མེད་པར་ཇེ་
མགྱོགས་སུ་བཏང་། སྦྲ་འདབས་ཀྱི་ཁྱི་རྒན་ནག་སྡང་དེ་ཡང་ལྕགས་ཐག་ལས་
ཐར་ཏེ་གར་སོང་ཆ་མེད་དུ་གྱུར། །
ཏག་ཏག་ཁོས་སྦྲ་གུར་གྱི་སྒོ་ཡོལ་ཡར་བཀྱགས་ཏེ་ནང་ལ་གོམ་པ་གང་་་
སྤོས་པའི་མཚམས་དེར། ནག་རིལ་རིལ་གྱི་གྲིབ་མ་ཞིག་ཁོའི་མིག་འོག་ནས་
འཁྱུག་ཙམ་བྱས་ཏེ་མི་མཐོང་བར་གྱུར། དེ་དང་མཉམ་དུ་སྐྱུག་བྲོ་བའི་ཁྲག་དྲི་
ཞིག་ཀྱང་ཁོའི་སྣ་ལམ་ལ་ཁྱབ་པས། ཁོས་རང་དབང་མེད་པར་གོམ་མཚམས་



ཁ་བ་མེད་པའི་དགུན་ཁ།
བཞག་སྟེ་སྣ་མདོ་ལག་པས་བཀབ།
ཁོའི་མིག་ལམ་དུ་མངོན་པ་ནི་ལྟར་མི་བཟོད་པའི་རྣམ་པ་ཞིག་སྟེ། རྒད་
པོ་བཀྲ་བྷ་ཁྲག་གི་ནང་དུ་འགྱེལ་ཞིང་། མཇིང་བའི་སྟེང་ལ་ཁྱིས་སོ་བཏབ་
ནས་ཁྲག་དམར་འཛར་བཞིན་ཡོད། གདོང་གི་རྣམ་འགྱུར་འཇིགས་སུ་རུང་བ་
ཞིག་ཡིན་ལ། འཆི་ཁར་ན་ཟུག་བཟོད་མེད་ཅིག་མྱངས་པའི་རྟགས་ཤར་འདུག
མིག་གཡོན་པའི་མིག་ལྕིབས་ཐུར་དུ་ལུགས་ནས་མིག་གབ་ཅིང་། མིག་གཡས་
པའི་མིག་ལྕིབས་ད་དུང་འབར་ཞུན་རྐང་གཅིག་གིས་གཏད་ཡོད་ལ། འོག་གི་
འོད་མདངས་ཡོངས་སུ་ཉམས་ཤིང་ལྐོག་ཏུ་ལྷུང་བའི་མིག་ཆུང་ཆུང་དེ་ཡིས་་་་
ཕུར་ཚུགས་སུ་རྒྱང་རིང་ལ་ཅེར་འདུག…...
བསྟན་པ་གློ་བུར་དུ་འཇིགས་སྐྲག་དང་ཧ་ལས་པའི་རྣམ་པ་ལས་སད་དེ་
སྒོར་བརྒྱུགས། ཁོ་སྦྲ་གུར་ལས་ཕྱིར་འབུད་དུས། ནག་རིལ་རིལ་གྱི་གྲིབ་མ་
ཞིག་མདུན་ཕྱོགས་ཀྱི་དེའུ་འབུར་དེའི་འདབས་ནས་འཁྱུག་ཙམ་བྱས་ཏེ་མི་་་་་
མཐོང་བར་གྱུར། དེ་ནས་ཁོའང་བྱ་འཕུར་བ་བཞིན་དེའུ་འབུར་དེའི་ཕྱོགས་
སུ་བརྒྱུགས་སོང་། །
ཁོ་དེའུ་འབུར་དེའི་ཕ་རོལ་ཏུ་བསླེབས་ནས་མུ་མཐུད་དུ་ཆུ་ཚོད་གཅིག་
ཙམ་ལ་བརྒྱུགས་མཐར། ད་གཟོད་ནག་རིལ་རིལ་གྱི་གྲིབ་མ་དེ་མཐོང་བྱུང་།
དེས་ཀྱང་རིམ་གྱིས་གོམ་མཚམས་ཇེ་དལ་དུ་གཏོང་བཞིན་ཡོད། མཇུག་མཐར།
ནག་རིལ་རིལ་གྱི་གྲིབ་མ་དེ་ཕ་བོང་ཞིག་གི་གན་ལ་སླེབས་འཕྲལ་མི་མཐོང་བར་
གྱུར།
ཁོས་མེ་མདའ་ལག་ཏུ་བཟུང་ཞིང་། ལུས་པོ་སྒུར་སྒུར་བྱས་ནས་རྐང་



བསླུ་བྲིད།
འཇབ་ལག་འཇབ་ཀྱིས་དལ་མོར་ཕ་བོང་དེའི་གན་ལ་བཏུད།
ད་ལྟ། ཁོས་བྲེལ་ཚུབ་ཀྱིས་དབུགས་ལེན་པའི་སྒྲ་ཞིག་ཐོས་བྱུང་། ཁོས་
མེ་མདའ་དམ་པོར་བཟུང་ནས་མདུན་དུ་བསྲིངས། ཁོས་ཕ་བོང་དེའི་ཟུར་
ཞིག་ཏུ་སྐེ་བསྲིངས་ནས་ལྟ་དུས། ཁྱི་ནག་ནག་ཅིག་གིས་ལྕེ་འདོམ་པ་གང་
བསྣར་ནས་དབུགས་ཧལ་ཧལ་དུ་འབྱིན་བཞིན་ཡོད། དེའི་དུས། མེ་མདའི་
རྩེ་མོ་ཁྱི་དེའི་རྔ་མར་ཐུག་ལ་ཁད་ཙམ་བྱས་ཡོད་མོད། འོན་ཀྱང་ཁྱིས་ཅི་ཡང་
མ་ཚོར། ཁོ་ལ་སྔངས་འཚབ་ཅིག་སྐྱེས་པ་དང་མཉམ་དུ་མྱུར་མོར་དབུགས་
བསྒྲིམས་ཏེ་མེ་མདའ་ཡར་བཀྱགས་ནས་ཁྱིའི་ཀླད་པའི་ཐོག་ལ་གཏད།
རྣ་བར་གཟན་པའི་སྐག་སྒྲ་ཞིག་གྲགས་པ་དང་མཉམ་དུ། བསྟན་པའི་
མིག་ཟུང་ནི་རས་དམར་པོ་ཞིག་གིས་བཏུམས་པ་བཞིན་ཅི་ཡང་མི་མཐོང་བར་
གྱུར།
བཅུ་གསུམ་པ།
དུས་བཞིར་ཁ་བས་གཡོགས་པའི་རྨ་ཆེན་གངས་རིས་སྔར་བཞིན་རྒྱང་་་
རིང་གི་ཡུལ་ན་བསྐལ་པ་ཁྲི་ཕྲག་ཏུ་འགྱུར་བ་མེད་པའི་གཟི་མདངས་དེ་མངོན་
བཞིན་ཡོད། །
ནུབ་ཕྱོགས་ཀྱི་མཁའ་མཐའ་དང་སྤྲིན་ནག་གི་བང་རིམ་གྱིས་ལྗིད་ཏིག་་
གེར་མནན་པའི་གུ་དོག་པའི་བར་མཚམས་ནས་འོད་མདངས་ཉམས་པའི་ཉི་མ་
ཞིག་འདར་སིག་སིག་གིས་མར་ལྷུང་། དེ་མ་ཐག གུ་དོག་པའི་གནམ་སའི་
བར་མཚམས་དེའང་སྤྲིན་ནག་གིས་ཡོངས་སུ་ཁེངས་སོང་།
74



ཁ་བ་མེད་པའི་དགུན་ཁ།
དགུན་ཁ་འདིའི་མཇུག་མཐའི་ཉིན་གཅིག་ནི་དེ་ལྟར་ལྗིད་ཏིག་ཏིག་གི་་
སྤྲིན་ནག་གི་བང་རིམ་དང་མཚན་མོའི་རབ་རིབ་ཀྱི་སྨག་རུམ་གྱིས་ཁྱུར་མིད་དུ་
བཏང་སོང་ལ། དགུན་ཁ་འདིའི་མཐའ་མི་མངོན་པའི་མཁའ་དབྱིངས་སུ་
སྤྲིན་པ་མི་འདུག་པས། དེ་ནི་ཕལ་ཆེར་ཁ་བ་མེད་པའི་དགུན་ཁ་ཞིག་ཡིན་
ངེས......



བསླུ་བྲིད།
ཐག ཐག ཐག
“ ཐག ཐག ཐག” སྒོ་བརྡུངས་བྱུང་།
ཁོས་ངལ་དྲགས་པའི་ལུས་པོ་འབོལ་ཁྲིའི་སྟེང་ཁེན་ནས་འགུལ་ཙམ་ཡང་
མ་བྱས། སྒོ་རྡུང་མཁན་དེ་སུ་ཡིན་པ་ཁོའི་སེམས་ན་ཁྲིགས་ཁྲིགས་ཡིན། འོན་
ཀྱང་ད་ལྟ་ཁོས་སྒོ་ཕྱེ་མི་འདོད། སྐབས་འདིར། ཁོ་ལ་མཁོ་བ་ནི་ལྷིང་
འཇགས་ཡིན། ཁོའི་སེམས་སུ་ས་རུབ་ཁ་འདིར་སྒོ་རྡུང་མཁན་ཞིག་ལ་ཁོ་མ་
གཏོགས་སུ་ཡོད་ངེས་བསམས་ཤིང་། ཁོས་སྔ་མོ་ནས་གསལ་ཆ་ལྡན་པའི“ ཐག
ཐག ཐག”གི་སྒྲ་དེ་གྲགས་འོང་བར་སྒུག ་
སྐབས་འདིར། ས་ད་རུང་རུབ་མེད། སྐབས་འདིར། ཁོས་རང་ཉིད་
དྲན་བྱུང་། སྐབས་འདིར། ཁོས་ལོ་འགའི་ནང་དུ་རང་ཉིད་ལ་རང་གི་གྲིབ་
མ་མ་གཏོགས་འདུག་རོགས་མེད་པའི་ཁེར་རྐྱང་གི་འཚོ་བ་དེ་དྲན་བྱུང་།
ཁོས་ལུས་པོ་དགྱེ་ཙམ་བྱས་ཏེ་དུ་བ་རྐང་གཅིག་ལ་མེ་བསྒྲོན། དུ་སྨུག་
གི་ཁྲོད་དུ། ཁོའི་མིག་སྔར་ཧ་ཅང་རྫོབ་པའི་བྱིས་པ་ཞིག་གི་ངོ་གདོང་ཤར།
76



- ཐག ཐག ཐག
རིམ་གྱིས་བྱིས་པ་དེའི་ཧ་ཅང་རྫོབ་པའི་སྐྲ་ལོ་དང་ལག་ཟུང་ཡང་ཤར་བྱུང་།
མཇུག་མཐར། དེ་དག་ཐམས་ཅད་ཧ་ཅང་རྫོབ་པའི་བྱིས་པ་ཞིག་ཏུ་གྱུར། དེ་
ནས་ཁོས་དངན་པ་རིང་བོ་ཞིག་འཐེན། འདི་འདྲའི་ཀྱག་ཀྱོག་གི་མི་ཚེའི་ལམ་
བུ་ཞིག་བཞུད་ཟིན་པས། རང་ཉིད་ཀྱིས་ཀྱང་ངལ་གསོ་རན་འདུག ཁོས་དེ་
ལྟར་བསམས། དེས་མི་ཚད་རང་ཉིད་ལའང་འདུག་རོགས་ཤིག་དགོས། ཁོས་
མུ་མཐུད་དུ་དེ་ལྟར་བསམས། ངོ་མས་བཤད་ན། བསམ་ཚུལ་འདི་དག་ཁོའི་
ཀླད་པའི་ནང་དུ་སྔ་མོ་ནས་གྲུབ་ཟིན། ཁོ་ལའང་དངོས་གནས་ལྷིང་འཇགས་
ཀྱི་འཚོ་བ་ཞིག་དགོས། ཁོས་བྱིས་པ་དེས་ཁོ་ལ“ ཨ་ཕ”ཞེས་བོས་པའི་རྣམ་པ་
དེ་དྲན་བྱུང་། རེབ་དེར། བྱིས་པ་དེ་ཐེ་ཚོམ་ངང་ཡུད་ཙམ་བསྡད་རྗེས།
ད་གཟོད་སྐད་དམའ་མོས་ཁོ་ལ“ ཨ་ཕ”ཞེས་བོས། སྐབས་དེའི་སྤྲོ་སྐྱིད་ཀྱི་ཚོར་
བ་དེས་བསྟུད་མར་ཉིན་འགའ་ལ་ཁོའི་སེམས་ཁོང་དྲོད་ལམ་ལམ་དུ་བཏང་། །
རྗེས་སུ། ཁོས་རྒྱུན་དུ་ཁོ་ལ“ཨ་ཕ”ཞེས་འབོད་དུ་བཅུག སྙན་ཞིང་འཇེབས་
པའི་འབོད་སྒྲ་དེས་ཁོའི་འཁྱག་བསིལ་བསིལ་གྱི་སེམས་ལ་དྲོད་ཁོལ་ཚད་མེད་་
ཅིག་སྦྱིན་བྱུང་། དེ་སྔ་ཁོ་ལའང་སྤྲོ་སྐྱིད་ཀྱིས་ཁེངས་པའི་ཁྱིམ་གཞིས་ཤིག་ཡོད་
མྱོང་ལ། ཁོའི་ཆུང་མ་ནི་དེ་འདྲའི་ལས་ལ་བརྩོན་པའི་བུད་མེད་ཅིག་ཡིན།
ཁོའི་བུ་ཕྲུག་གཅིག་པུ་ནི་ཅུང་ཙམ་པྲ་ཚག་ཡིན་ཡང་དེ་འདྲའི་སྙིང་རྗེ་བ་ཞིག་་
རེད། ཡིན་ནའང་དེ་དག་ཐམས་ཅད་སྒྱུ་འཕྲུལ་གྱི་རྨི་ལམ་ཞིག་དང་འདྲ་བར་
ཁོའི་འཚོ་བའི་ཁྲོད་གར་སོང་ཆ་མེད་དུ་གྱུར། ད་ལྟ་ཕྱིར་དྲན་བྱས་ན་སྙིང་
ཁར་རྨ་ཁ་གསར་བ་བཟོ་བ་ལས་ཅི་ཡོད། རིམ་གྱིས་ཁོས་བྱིས་པ་དེ་ལ་ཡ་
རབས་ཀྱི་སེམས་ཤིག་ལྡན་པ་ཤེས། དེ་བས་ཁོས་དུས་རྒྱུན་སེམས་ནས“ ཤོག་
77



བསླུ་བྲིད། –
ཡ། སྲང་མདོར་འཁྱམས་པའི་དྭ་ཕྲུག་ཁྱོད། ཤོག་ལ་ངའི་འདུག་རོགས་བྱོས་
དང”ཞེས་ཡང་ཡང་འབོད་སྐུལ་བྱས། ཡིན་ནའང་། ཁོ་དུས་རྒྱུན་སོམ་ཉིའི་
དྲ་བར་ཚུད་ནས་བློ་ཐག་ཆོད་དཀའ། ཁོས་བྱིས་པ་འདིས་རང་གི་སེམས་སྟེང་
གི་བུ་ཕྲུག་གི་ཚབ་བྱེད་ཐུབ་མིན་མི་ཤེས། ཡིན་ནའང་། གྲང་རླུང་འུང་འུར་
ལྡང་བའི་མཚན་མོ་དེ་དྲན་དུས། ཁོའི་སེམས་ལའང་རང་ཤུགས་ཀྱིས་ཡིད་
ཆེས་ཤིག་སྐྱེས་འོང་། ཁོས་ཡང་བསྐྱར་སེམས་ནས“ ཤོག་ཡ། སྲང་མདོར་
འཁྱམས་པའི་དྭ་ཕྲུག་ཁྱོད། ཤོག་ལ་ངའི་འདུག་རོགས་བྱོས་དང”ཞེས་འབོད་
སྐུལ་བྱས། མཚན་མོ་དེར། ཁོ་བཟི་ནས་རྒྱ་ལམ་འགྲམ་དུ་འགྱེལ་ཏེ་ཁྱི་ལྟར་
གྱུར། ཁོ་བཟི་དྭངས་དུས་ཕྱོགས་བཞི་ནག་ཐོམ་ཐོམ་དུ་སྣང་བས་ཅི་ཡང་
མཐོང་རྒྱུ་མི་འདུག ཁོ་དེ་མ་ཐག་ཡར་ཙོག་པ་ལ། ལུས་ཡོངས་འདར་སིག་
སིག་བྱེད་བཞིན་ཡོད། དེ་དུས། ཁོས་ད་གཟོད་རང་གི་འགྲམ་ན་ད་དུང་བྱིས་
པ་ཞིག་ཀྱང་ཡོད་པ་ཤེས། བྱིས་པ་དེ་ཡང་འདར་སིག་སིག་བྱེད་བཞིན་འདུག །
བྱིས་པས་“ངས་ཁྱོད་བཟི་ནས་རྒྱ་ལམ་འགྲམ་དུ་ཉལ་ཡོད་པ་མཐོང་བས། ད་
བར་དུ་སྲུང་ནས་བསྡད་པ་ཡིན”ཟེར། ཁོས་ལག་མགོར་ལྟ་ཙམ་བྱས་ཚེ་ནམ་
སྨད་ཀྱི་ཆུ་ཚོད་གཉིས་ཙམ་ལ་བསླེབས་ཡོད་པ་ཤེས། ཁོས་འདར་སིག་སིག་གི་
བྱིས་པ་དེ་རང་གི་ཁྱིམ་དུ་ཁྲིད་ནས་ཁོ་ལ་ཟ་མ་ཞིམ་པོ་མངར་མོ་མང་བོ་ཟ་རུ་་
བཅུག བྱིས་པ་ལྟོགས་དྲགས་ཏེ་ཟ་མ་ཟ་བཞིན་པའི་རྣམ་པ་དེ་མཐོང་བས།
ཁོ་ལ་སྙིང་རྗེ་ཞིག་སྐྱེས་བྱུང་། དེ་ནས་བཟུང་ཐེངས་རེའི་གཟའ་ཉི་མར་ཁོ་
གཉིས་ཀྱིས་མཉམ་དུ་འདི་རུ་ཟ་མ་ཟོས། དེ་ནས་བཟུང་ཁོ་གཉིས་ཀྱང་གྲོགས་
པོ་ལྟ་བུར་གྱུར། ཐེངས་རེར“ ཐག ཐག ཐག”ཅེས་པའི་སྒྲ་དེ་གྲགས་འོང་



ཐག ཐག ཐག
དུས། ཁོ་དེ་འཕྲལ་སོང་ནས་སྒོ་ཕྱེ་ངེས་པ་རེད། ཁེར་རྐྱང་གིས་མནར་བའི་
མི་ཞིག་ལ་མཚོན་ན། དུས་རྒྱུན་སྒོ་རྡུང་མཁན་ཞིག་ཡོད་ནའང་སེམས་གསོ་
ཞིག་མ་ཡིན་ནམ། བྱིས་པ་དེའི་སྟེང་ན་སྐྱོན་ཆ་མང་བོ་འདུག་མོད། ཡིན་
ནའང་ཁོ་བྱིས་པ་དེར་ཧ་ཅང་དགའ། ཁོས་དུས་རྒྱུན་འདི་ལྟར་བསམ་བཞིན་
ཡོད། གལ་ཏེ་བདག་བཟང་བོ་ཞིག་བྱས་ན། ཁོ་ནི་སྙིང་རྗེ་བའི་བྱིས་པ་ཞིག་
མིན་པའི་ངེས་པའང་མེད། རྗེས་སུ། ཁོ་ལ་བྱིས་པ་དེ་གཉོར་སྐྱོང་བྱེད་རྒྱུའི་
བསམ་ཚུལ་ཞིག་བྱུང་། ཡིན་ནའང༌། བསམ་ཚུལ་དེ་ལ་འགྱུར་ལྡོག་ཧ་ཅང་
ཆེ། ཁ་སང་། ཁོས་ཡང་བསྐྱར་ཉིན་ཧྲིལ་བོར་དེའི་ཐད་ལ་བསམ་བློ་བཏང་།
མཇུག་མཐར། ཁོས་བྱིས་པ་དེ་གཉོར་སྐྱོང་བྱེད་རྒྱུ་ཐག་བཅད། བསམ་ཚུལ་
དེ་ད་བར་དུ་འགྱུར་མེད། ད་ནངས་ནས་བཟུང་ཁོས་བྱིས་པ་དེ་ཡོང་ན་རང་
གིས་སྐད་ཆ་ཅི་ཞིག་བཤད་དགོས་པར་འདང་བརྒྱབ་ནས་ཁྲིགས་ཁྲིགས་བྱས།
“ཐག ཐག ཐག” སྒོ་བརྡུངས་པའི་སྒྲ་དེ་གྲགས་བྱུང་ན་རང་ཉིད་
ལའང་བུ་ཕྲུག་ཅིག་ལྡན་སོང་བ་རེད། ཁོས་ཡང་དང་ཡང་དུ་དེ་ལྟར་བསམས།
“ ཐག ཐག ཐག” སྒོ་བརྡུངས་པའི་སྒྲ་དེ་དངོས་གནས་གྲགས་བྱུང་། ད་
ལྟ། འཚོ་བ་གསར་བ་ཞིག་ཀྱང་དངོས་གནས་མགོ་བརྩམས་བྱུང… གློ་
བུར་དུ། ཁོའི་མཛུབ་གུ་ཚ་རེག་རེག་ཏུ་གྱུར། ཁོས་དེ་མ་ཐག་ལག་པ་ལྷོད་པ་
ན། དུ་སྣེ་དེ་ཁོའི་མཛུབ་གུའི་བར་ནས་མར་ལྷུང་། དེ་ནས་ཁོ་ཡར་ལངས་ཏེ་
སྒོ་ཕྱེ་རུ་སོང་།
སྒོ་ཁྲོག་སེ་ཕྱེས་བྱུང་། ཁོའི་མིག་ལམ་དུ་མངོན་པ་ནི་དཀར་མདོག་གི་
འཇིག་རྟེན་ཞིག་རེད། འོ། ཕྱི་རོལ་ཏུ་ཁ་བ་བབས་འདུག སྒོ་ཁ་ན་མིའི་



བསླུ་བྲིད།
གྲིབ་མ་ཙམ་ཡང་མི་འདུག ཁང་བའི་ནང་གི་གློག་འོད་སྒོ་ཁར་འཕྲོས་པས་
ཉིན་དཀར་ལྟར་སྣང་། ཁོས་ཞིབ་མོར་ལན་འགར་བལྟས་མོད། ཁ་བའི་སྟེང་
ན་རྐང་རྗེས་ཞིག་ཀྱང་མི་འདུག ཁོའི་ངོ་ལ་སྐྱོ་འཛུམ་ཞིག་ལངས་ནས་མགོ་བོ་
འཕྲེད་དུ་གཡུག་གཡུག་འགའ་བྱས་རྗེས་སྒོ་ཁྲོག་སེ་བརྒྱབ། །



-མི་དང་ཁྱི།
མི་དང་ཁྱི།
དགུན་ཁའི་མཚན་མོ་ཞིག་ལ། ནུབ་རླུང་ནི་སྙིང་རྗེ་བྲལ་པའི་སྲིན་པོ་
ཞིག་དང་འདྲ་བར་སྐུ་ལོག་གེའི་རྩྭ་ཐང་འདིའི་སྟེང་བར་མེད་དུ་གཡུག་བཞིན་
འདུག རྩྭ་ཐང་འདིར་འབྲོག་ཁྱིམ་གསུམ་གྱི་རུ་བབས་ཡོད། ལོ་རེའི་དགུན་
ཁར། དུད་ཁྱིམ་འདི་གསུམ་པོ་མ་གྲོས་རང་མཐུན་གྱིས་ས་འདིར་འཛོམས་
ཡོང་ངེས། །
མཚན་མོ་དེར། དུད་ཁྱིམ་གསུམ་པོའི་ནང་དུ་རྒྱུན་ལྡན་མིན་པའི་དོན་
དག་ཁ་ཁ་རེ་འབྱུང་བཞིན་ཡོད། ཤར་ཕྱོགས་ཀྱི་དུད་ཁྱིམ་དེའི་ཁྱིམ་བདག་ནི་
ཕོ་གསར་ཞིག་ཡིན་ལ། ཁོས་དེ་རིང་སོ་མ་རང་ཉིད་དགའ་སའི་རྒྱང་རིང་གི་
བུ་མོ་དེ་བག་མར་བསུས་ཡོང་། ས་རུབ་ནས་ཅང་མ་འགོར་བར་ཁོས་ཚབ་
ཚུབ་ངང་དཀར་མེ་གཟིམས་ཏེ་བག་མ་དང་མཉམ་དུ་དགའ་བདེའི་མལ་ཏུ་་་་་
ཞུགས། བྱང་ཕྱོགས་ཀྱི་དུད་ཁྱིམ་དེ་རུ་མ་བུ་གཉིས་ཡོད་ལ། ལོ་ན་མཐོ་བའི་
ཨ་མ་རྒན་མོ་ནི་ན་རྒྱུ་གཟེར་རྒྱུ་མང་བའི་བུད་མེད་ཅིག་ཡིན་པས། ད་ནངས་



བསླུ་བྲིད།
ནས་ཚ་རྒྱས་ཏེ་ཐེངས་འགར་དབང་བོ་ཤོར་ལ་ཁད་ཙམ་བྱས། ཡག་ཡག་ལ་
ཁྱིམ་མཚེས་རྣམས་ཀྱིས་ཚ་འཇོམས་བྱེད་ཀྱི་སྨན་འགའ་ཁྱེར་ཡོང་ནས་བླུད་པས།
ད་ལྟ་དལ་དལ་ལྷོད་ལྷོད་ངང་མགོ་རྔ་མི་ཚང་བའི་སྐད་ཆ་དག་བཤད་བཞིན་་་
འདུག ལྷོ་ཕྱོགས་ཀྱི་དུད་ཁྱིམ་དེ་རུ་གཉེན་སྒྲིག་ནས་ལོ་གཉིས་ལྷག་འགོར་
བའི་བཟའ་ཟླ་གཉིས་བསྡད་ཡོད་དེ། བུད་མེད་ལ་མངལ་ཆགས་ནས་ཟླ་དགུ་
འགོར་པར་མ་ཟད་ཞག་བཅུའང་ལོངས་སོང་བས། ས་རུབ་ནས་ཅང་མ་འགོར་
བར་ན་ཟུག་བཟོད་དུ་མེད་པ་ཞིག་སྐྱེས་ཏེ་ཉལ་སའི་ནང་དུ་ཡང་ཡང་འགྲེ་ལྡོག་
རྒྱག་བཞིན་མཆིས། ཚུགས་ཀར་བལྟས་ན་དོ་དགོང་བྱིས་པ་བཙའ་རྒྱུ་ཡིན་པ་
འདྲ། ནུབ་རླུང་གིས་སྔར་བཞིན་རྣ་བར་གཟན་པའི་ཤུ་སྒྲ་སྒྲོག་བཞིན་ནུབ་
ངོས་ཀྱི་ཉག་ག་དེ་ལས་བཀག་འགོག་མེད་པར་ཚུར་ཤོར་ཡོང་། དུད་ཁྱིམ་འདི་
གསུམ་པོའི་ལུག་ཁྱུ་ཁྱིམ་གསུམ་པོའི་བར་དུ་བཅུག་ཡོད་ལ། མདོག་ངན་ལ་
ཚུགས་ཀ་བཙོག་པའི་འབྲོག་ཁྱི་ཞིག་གིས་རྔ་མ་ཟད་པོ་དེ་གཡུག་གཡུག་བྱེད་་་་
ཞོར་རྣམ་རིག་བསྒྲིམས་ཏེ་སྲུང་བསྡད་ཡོད། །
ཕལ་ཆེར་ནམ་དཀྱིལ་ལ་བསླེབས་ཟིན། ནམ་མཁའ་རུ་སྐར་མ་གཅིག་
ཀྱང་མཐོང་རྒྱུ་མི་འདུག ཕྱོགས་བཞིའི་མཁའ་དབུགས་ཀྱང་རྒྱུ་བ་མེད་པར་
ཁེགས་འདྲའི་ཚོར་སྣང་ཞིག་སྟེར། གྲང་རླུང་གི་གཡུག་ཕྱོགས་དང་བསྟུན་ནས་
ནམ་མཁའི་བང་རིམ་ལས་ཁ་བའི་འདབ་མ་འགའ་ཕར་གཡོ་ཚུར་གཡོའི་ངང་་
བབས་བྱུང་། དུས་ཡུན་ཐུང་ཐུང་ཞིག་གི་རིང་ལ་ས་གཞི་ཡོངས་སུ་དཀར་པོར་
བསྒྱུར། ས་གཞིས་འཇམ་ཐིང་ངེར་མི་སུ་ཞིག་ལ་མྱ་ངན་ཞུ་བ་ནང་བཞིན་
འདང་རྒྱག་གི་ནང་དུ་ལྷུང་འདུག སྐབས་འགར། སྤྱང་ལྟོགས་ཀྱི་ངུ་སྒྲས་



་་
– མི་དང་ཁྱི།
མཚན་མོའི་ལྷིང་འཇགས་ཡོངས་སུ་བཅོམ་སྟེ་སྟོང་སྣང་གི་ཞིང་ཁམས་སུ་སྐྱི་་་་
གཡའ་བའི་མཁའ་དབུགས་ཤིག་ཀྱང་བསྣན་བྱུང་བས། མིའི་བ་སྤུའང་གྱེན་དུ་
གཟེངས་པར་བྱེད།
གློ་བུར་དུ། ཁྱི་དེས་མི་ཆ་མེད་ཅིག་མཐོང་བ་བཞིན་རྣ་ཅོག་ཟུང་
བསྒྲེངས་ཏེ་མྱུར་མོར་ཡར་ལངས་ནས་རྔ་མ་གཡུག་ཞོར་སྤྱང་ལྟོགས་ཀྱིས་ངུ་སྒྲ་
སྒྲོག་པའི་ཕྱོགས་སུ་བརྒྱུགས། ཅང་མ་འགོར་བར། སྤྱང་ལྟོགས་ཀྱི་ངུ་སྐད་
དང་མཉམ་དུ་ཁྱིའི་ཟུག་སྐད་ཀྱང་གྲགས་འོང་། ཁྱིའི་ཟུག་སྐད་ཐོས་པས་སམ་
གང་ཡིན་མི་ཤེས་མོད། སྤྱང་ལྟོགས་ཀྱི་ངུ་སྐད་དེ་མ་ཐག་མཚམས་ཆད་སོང་། །
ཁྱི་དེས་སྤྱང་ལྟོགས་ཀྱི་ངུ་སྐད་མཚམས་བཞག་པ་ཐོས་འཕྲལ་བློ་མི་བདེ་
བའི་ངང་རྔོ་མ་ཐུང་ཐུང་དེ་གཡུག་ཞོར་ལུག་ཁྱུ་ལ་སྐོར་བ་ཞིག་བརྒྱབ། ལུག་
ཁྱུའི་མཐའ་སྐོར་གྱི་ཁ་བའི་སྟེང་ལ་ཁྱིའི་རྐང་རྗེས་གྲངས་མེད་ཅིག་དཔར་འདུག་
སྐབས་དེར། ལུག་ཁྱུའི་དཀྱིལ་དུ་བདེ་འཇགས་མིན་པའི་རྣམ་པ་ཞིག་མངོན་
པར་བརྟེན། ལུག་གི་འབའ་སྒྲའང་བསྟུད་མར་གྲགས་འོང་། དེ་མ་ཐག ཁྱི་
དེས་རྒྱུག་མཚམས་བཞག་སྟེ་ནུབ་ངོས་ཀྱི་ཉག་གའི་ཁ་རུ་ལྟ་ཞོར་སྤྱང་ལྟོགས་་་་
ཀྱིས་ངུ་སྐད་སྒྲོག་པའི་ཕྱོགས་ལ་རྣ་བ་གཏད། དེ་ནས་ཁྱི་དེས་ནུབ་ངོས་ཀྱི་
ཉག་གའི་ཁ་རུ་གཏད་དེ་ཟུག་སྐད་བརྒྱབ། བསྟུད་མར་ཟུག་སྐད་བརྒྱབ་པས་
ད་ལྟ་ཁྱིའི་མིད་པའང་ཅུང་ཟད་འགག་ཡོད་ལ། ཉན་ཚོད་ཀྱིས་གློ་ནད་ཐེབས་
པའི་རྒད་པོ་ཞིག་གིས་གློ་ལུད་རྒྱག་པ་དང་ཀུན་ནས་མཚུངས། ནུབ་ངོས་ཀྱི་
ཉག་གའི་ཕྱོགས་སུ་གྲག་འགུལ་མེད་པར་གྱུར་པ་དང་སྤྱང་ལྟོགས་ཀྱི་ངུ་སྐད་་་་
ཀྱང་རིམ་གྱིས་འཇིགས་པས། ཁྱིས་རྐང་ལག་བཞི་བོ་གང་སར་བརྐྱངས་ཏེ་
83



བསླུ་བྲིད། -
དབུགས་ཧལ་ཧལ་བྱེད་ཞོར་ཅུང་ཙམ་ལ་ངལ་གསོས། གློ་བུར་དུ། ཁྱི་དེ་མྱུར་
སྟབས་ཀྱིས་ཡར་ལངས་ཤིང་མིག་ཟུང་ཆེ་ཆེར་བགྲད་དེ་ཕྱོགས་སོ་སོར་ཡང་་་་་
ཡང་བལྟས་རྗེས། ལྕེ་འདོམ་པ་གང་བོ་བསྣར་ནས་ཤར་ཕྱོགས་ཀྱི་སྦྲ་གུར་དེའི་
ཕྱོགས་སུ་བརྒྱུགས།
ཁྱི་དེ་སྦྲ་གུར་གྱི་འགྲམ་ལ་བསླེབས་རྗེས་ཐོག་མར་སར་ཙོག་ནས་ཡུད་་་་
ཙམ་ལ་བསམ་བློ་བཏང་ཞིང་། དེ་ནས་སུ་ཞིག་ལ་རེ་བ་ཞུ་བ་དང་འདྲ་བའི་
སྐད་གདངས་ཀྱིས་བསྟུད་མར་ཟུག་འབོད་བྱས། སྐབས་དེར། ནང་གི་བཟའ་
ཟླ་གསར་བ་དེ་གཉིས་བདེ་དགའི་གནས་སུ་ཚུད་ཡོད་པས། ཕྱི་རོལ་ཏུ་དོན་
དག་ཅི་ཞིག་འབྱུང་གིན་ཡོད་པ་གཏན་ནས་ཚོར་མི་སྲིད། དེ་ལྟར་ཆུ་ཚོད་
གཅིག་ཙམ་འགྱངས་པས་ཁྱིའི་ཟུག་སྐད་རིམ་གྱིས་ཇེ་ཆུང་དུ་གྱུར་ཅིང་། ཞིབ་
མོར་ཉན་ན་མི་ཞིག་གིས་དངན་པ་འཐེན་པ་དང་འདྲ། དངན་པ་འཐེན་པ་
དང་འདྲ་བའི་སྒྲ་དེ་ཡང་རིམ་གྱིས་ཞི་རྗེས་མཐའ་འཁོར་ཡང་བསྐྱར་ལྷིང་་་་་་
འཇགས་སུ་གྱུར། །
མུ་མཐའ་བྲལ་པའི་མཚན་མོའི་སྨག་རུམ་གྱིས་རི་ཀླུང་དང་། སྦྲ་གུར།
ལུག་ཁྱུ་ཡོངས་སུ་བསྒྲིབས་པས་གནས་འདི་ནི་སྟོང་སྣང་གི་ཞིང་ཁམས་ཤིག་་་་
དང་འདྲ། ཡིན་ནའང་ཅང་མ་འགོར་བར། སྤྱང་ལྟོགས་ཀྱི་ངུ་སྒྲས་སྟོང་སྣང་
གི་ཞིང་ཁམས་འདིའི་ལྷིང་འཇགས་ཡོངས་སུ་བཅོམས། དང་ཐོག་ངུ་སྒྲ་རེ་
གཉིས་མ་གཏོགས་ཐོས་རྒྱུ་མི་འདུག་ལ་རིམ་གྱིས་ཇེ་མང་དུ་སོང་། ཁྱི་དེས་
ཡང་བསྐྱར་བློ་མི་བདེ་བའི་ངང་ཡར་ལངས་ནས་སྤྱང་ལྟོགས་ཀྱི་ངུ་སྐད་ལ་ཉན་
ཞོར་བྱང་ཕྱོགས་ཀྱི་སྦྲ་གུར་དེའི་ཕྱོགས་སུ་བརྒྱུགས། སྦྲ་གུར་གྱི་སྒོ་ཁར་



- མི་དང་ཁྱི།
བསླེབས་རྗེས་ཙོག་པུར་བསྡད་དེ་རྔ་མ་གཡུག་གཡུག་བྱེད་ཞོར་སྔར་བཞིན་ཟུག་
འབོད་བྱས། ཏག་ཏག་སྐབས་དེར། ནང་གི་རྒན་མོ་དེ་གཉིད་ལས་སད་བྱུང་།
རྒན་མོས་ལག་ཟུང་ཉལ་ཐུལ་གྱི་ཕྱི་རུ་བཏོན་ཏེ་བུ་མོའི་མིང་ནས་འབོད་ཞོར་་་་
འཁུན་སྒྲ་འབྱིན་གྱིན་འདུག བུ་མོའང་གཉིས་ལས་སད་དེ་འཚུབ་ཆ་ལངས་
ཞོར་རྒན་མོའི་གན་ན་ཡར་རྒྱུག་མར་རྒྱུག་བྱེད་བཞིན་ཡོད། བུ་མོས་ཁྱིའི་ཟུག་
སྐད་ཐོས་ཀྱང་ཁ་ཡ་བྱེད་ཁོམ་མ་བྱུང་བས་སྒོ་ཁར་ལྟ་ཙམ་བྱས་ནས་བཞག
དུས་ཚོད་ནི་རྒན་མོའི་བར་མཚམས་མེད་པའི་འཁུན་སྒྲ་དང་བསྟུན་ནས་སྐར་་
ཆ་རེ་རེ་བཞིན་འདས། ཁྱིའི་ཟུག་སྐད་ཀྱང་རིམ་གྱིས་ཇེ་ཆུང་དུ་སོང་། ཞིབ་
མོར་ཉན་ན་མི་ཞིག་གིས་ཡང་མོར་དབུགས་ལེན་པ་དང་མཚུངས། ད་ལྟ། །
སྤྱང་ལྟོགས་ཀྱི་ངུ་སྐད་ཀྱང་ཐོས་རྒྱུ་མེད་པར་གྱུར།
ནམ་མཁའ་རུ་སྐར་མ་སྔར་བཞིན་མཐོང་རྒྱུ་མི་འདུག ཁ་བ་སྔར་
བཞིན་རྒྱུན་མི་ཆད། རྣ་བར་གཟན་པའི་སྤྱང་ལྟོགས་ཀྱི་ངུ་སྐད་ཅིག་སླར་ཡང་
གྲགས་པས། ཁྱི་དེས་དེ་མ་ཐག་རྣ་ཅོག་བསྒྲེངས་ནས་རྔ་མ་གཡུག་ཞོར་བློ་མི་
བདེ་བའི་ངང་ལུག་ཁྱུ་ལ་སྐོར་བ་ཞིག་བརྒྱབ། དེ་ནས་མྱུར་སྟབས་ཀྱིས་ལྷོ་
ཕྱོགས་ཀྱི་སྦྲ་གུར་དེའི་ཕྱོགས་སུ་བརྒྱུགས། སྒོ་ཁར་བསླེབས་མ་ཐག་ཏན་སེ་
གོམ་མཚམས་བཞག་སྟེ་ཟུག་འབོད་བྱེད་ཞོར་སྦྲ་གུར་གྱི་ངོས་ལ་སྡེར་འབྲད་་་་་
བྱས། འོན་ཀྱང་ནང་དུ་རྒྱུན་ཆད་མེད་པར་བཟོད་དཀའ་བའི་འཁུན་སྒྲ་དང་
བྲེལ་ཚུབ་ཀྱི་གོམ་སྒྲ་གྲགས་འོང་བ་ལས་གཞན་ཐོས་རྒྱུ་ཅི་ཡང་མི་འདུག ཁྱི་
དེས་རྩལ་ཤུགས་ཡོད་རྒུ་བཏོན་ཏེ་ཟུག་འབོད་བྱས་པས། ནང་གི་འཁུན་སྒྲ་དང་
གོམ་སྒྲ་ལྷག་པར་ཇེ་གསལ་དུ་གྱུར། ཅུང་ཙམ་འགོར་རྗེས། ཁྱི་དེ་ཕལ་ཆེར་
85



བསླུ་བྲིད།
ཡི་ཐང་ཆད་པ་བཞིན་གྲག་རྒྱུ་མེད་པར་གྱུར། ཞིབ་མོར་ཉན་ནའང་ཅི་ཡང་
ཐོས་རྒྱུ་མི་འདུག གློ་བུར་དུ། ལུག་ཁྱུ་ཡང་བསྐྱར་འཚུབ་ལོང་ལོང་དུ་གྱུར་པ་
དང་ཕྱོགས་བཞིར་འབའ་སྒྲས་ཁེངས། དེ་དང་མཉམ་དུ། ཁྱིའི་ཟུག་སྐད་
ཀྱང་བྲེལ་ཚུབ་ངང་ལུག་ཁྱུའི་ཁྲོད་ན་གྲག་གིན་འདུག མིག་རྡེབ་དབང་ཙམ་
གྱིས་ལུག་ཁྱུ་སྐར་མདའ་བཞིན་ཕྱོགས་བཞི་མཚམས་བརྒྱད་དུ་འཐོར། ཁྱི་དེས་
སྐབས་རེར་ལུག་ཁྱུ་འཕྲེད་དུ་བཅད་ནས་རྒྱུག་པ་དང་། སྐབས་རེར་ལུག་ཁྱུ་ལ་
སྐོར་བ་བརྒྱབ་ནས་རྒྱུག་བཞིན་ཡོད། དུས་ཡུན་ཐུང་ཐུང་ཞིག་གི་རིང་ལ། ཁྱི་
དེས་གང་སར་འཐོར་བའི་ལུག་རྣམས་ཡང་བསྐྱར་ཕྱོགས་གཅིག་དུ་བསྡུས།
སྐབས་དེར། ཁྱིའི་ཟུག་སྐད་རྒྱང་རིང་དུ་གྲག་གིན་ཡོད་ལ། རིམ་གྱིས་ཅི་ཡང་
ཐོས་རྒྱུ་མི་འདུག གྲང་རླུང་གཡུག་མཚམས་བཞག་ལ། ཁ་བའང་འབབ་
མཚམས་ཆད། སྤྲིན་རུམ་ལས་ཟླ་བས་ཡ་ང་བའི་བཞིན་རས་ཀྱང་ཕྱིར་མངོན་
བྱུང་། རྩྭ་ཐང་སླར་ཡང་ལྷིང་འཇགས་སུ་གྱུར། ཡུན་རིང་བོ་ཞིག་འགོར་རྗེས།
ཁྱིའི་ཟུག་སྐད་ཡང་བསྐྱར་ལུག་ཁྱུའི་མཐའ་སྐོར་དུ་གྲགས་བྱུང་། ཡིན་ནའང་
དེ་ནི་སྔོན་དང་འདྲ་བ་ཞིག་མ་ཡིན་ཏེ། ཞིབ་མོར་ཉན་ན་ཁ་བའི་ནང་དུ་
བསྐྱུར་པའི་དྭ་ཕྲུག་ཅིག་གིས་ཡིད་སྐྱོ་བའི་ངུ་སྒྲ་འབྱིན་པ་དང་མཚུངས།
ད་ལྟ་ནམ་གུང་ཡོལ་ཟིན། གསར་བུ་དེ་རྨི་ལམ་གྱི་ཞིང་ཁམས་ནས་བདེ་
སྐྱིད་ངང་སད་བྱུང་། རྒན་མོ་དེ་ཡང་ནམ་རྒྱུན་དང་འདྲ་བར་རིམ་གྱིས་རྨི་
ལམ་དུ་ཞུགས་ལ། བུ་མོས་ཐང་ཆད་པའི་མིག་ཟུང་ཆེ་ཆེར་བགྲད་དེ་གན་དུ་
བསྲུངས་འདུག སྦྲུམ་མས་ཀྱང་བུ་ཚ་ཞིག་བཙས་ནས་སྦྲ་གུར་ནང་དུ“ཨུ——
ཨུ—”ཞེས་པའི་ངུ་སྒྲས་ཁེངས་ཤིང་། སྐྱེས་པའི་གདོང་ལ་ཡིད་ཚིམས་པའི་



མི་དང་ཁྱི།
འཛུམ་ཞིག་ལངས་ནས་བྱིས་པའི་ངོ་ལ་ཅེར་ཏེ་ལན་རེར་ལག་པས་བྱིལ་བྱིལ་་་
བྱེད་བཞིན་ཡོད། རིམ་གྱིས་རྒྱུན་ཆད་རྒྱུ་མེད་པའི་ཁྱིའི་ཟུག་སྐད་དེ་སྔ་གཞུག་
ཏུ་ཁོ་ཚོའི་རྣ་ལམ་དུ་གྲགས་འོང་། མིའི་ཡིད་སེམས་སྐྱི་གཡའ་བར་བྱེད་པའམ་
རྣམ་རྟོག་སློང་བར་བྱེད་པའི་ཁྱིའི་ཟུག་སྐད་དེ་ཐོས་པས། ཁོ་ཚོས་འདི་ནི་ཐན་
ལྟས་ཤིག་རེད་བསམས། ཁོ་ཚོ་ཨ་མའི་བྱང་ཁོག་བརྒྱུད་ནས་འཇིག་རྟེན་
འདིར་ཡོང་བ་ནས་ད་ལྟའི་བར་འདི་འདྲའི་འཇིགས་སུ་རུང་ལ་ཡ་ང་བའི་ཁྱིའི་
ཟུག་སྐད་ཅིག་ཐོས་མ་མྱོང་། དེས་མི་ཚད་ཁོ་ཚོ་ལྷན་སྐྱེས་ནས་བཟོ་ལྟ་བཙོག་
ལ་སྤུ་མདོག་ངན་པའི་ཁྱི་དེ་ལ་འཚིག་པ་ཟ་བཞིན་ཡོད་པས། ཁོ་ཚོའི་སེམས་
སུ་དུས་མཉམ་དུ་བཤད་མི་ཤེས་པའི་ཞེ་སྡང་དྲག་པོ་ཞིག་སྐྱེས། སུས་ཀྱང་ཡ་
ང་བའི་ཁྱིའི་ཟུག་སྐད་དེ་འདྲ་ཞིག་ལ་མུ་མཐུད་དུ་ཉན་མ་འདོད་པས། རེ་
རེའི་ལག་ལ་སྦོམ་ཞིང་མཁྲེགས་པའི་ཤིང་དུམ་རེ་བཟུང་ནས་སྒོར་བུད་དེ་ཁྱིའི་
གན་ལ་སོང་། ཁོ་ཚོས་འཁྱག་ཤུར་ཤུར་གྱི་ཟླ་འོད་འོག་ཏུ་འཁྱག་ཤུར་ཤུར་གྱི་
མིག་མདངས་ཀྱིས་ཕན་ཚུན་ལ་ཅེར་བསྡད་པ་ལས་ཁ་ཅི་ཡང་མ་གྲག འཁྱག་
ཤུར་ཤུར་གྱི་ཟླ་འོད་འོག་ཏུ། ཁོ་ཚོས་མི་རེ་རེའི་ལག་ཏུ་ཤིང་དུམ་རེ་བཅངས་
ཡོད་པ་མཐོང་། ཁྱི་དེས་མིའི་གོམ་སྒྲ་ཐོས་མ་ཐག་ཟུག་སྐད་སྒྲོག་མཚམས་
བཞག་ལ། ཕྱོགས་བཞི་མཚམས་བརྒྱད་དུར་ཁྲོད་བཞིན་ལྷིང་འཇགས་སུ་གྱུར།
ཡིན་ནའང་ཁྱིའི་ཟུག་སྐད་སླར་ཡང་གྲགས་པས་ལྷིང་འཇགས་དེ་དེ་མ་ཐག་་་་
བཅོམ། ཁོ་ཚོའི་མིག་མདངས་ཁ་བའི་ནང་ན་ལོག་ཡོད་པའི་ཁྱིའི་ཐོག་ལ་
གཏད། ཐོག་མར་ཨ་ཕར་གྱུར་པའི་སྐྱེས་པས་ཁོང་ཁྲོའི་ངང་དཔུང་བ་ཡར་
བཏེགས་ཏེ་ཁྱིའི་སྒལ་ཚིགས་ཐོག་ལ་ཤུགས་ཀྱིས་གཞུས་པས། ཁྱིས་བཟོད་



བསླུ་བྲིད། །
དཀའ་བའི་ཟུག་རྔུ་ཞིག་ཕྱུངས་རྗེས་གྲགས་རྒྱུ་མེད་པར་གྱུར། རྒན་མོའི་བུ་མོ་
དེས་རྗེས་མཐུད་ནས་ཁྱིའི་སྐེ་ཚིགས་སྟེང་ལ་ཤུགས་ཀྱིས་གཞུས། ཁྱིས་མགོ་བོ་
དལ་གྱིས་ཡར་བཀྱགས་ཏེ་ཡིད་མི་ཆེས་པའི་མིག་མདངས་ཀྱིས་རང་གི་བདག་
པོར་ཅེར་ལ། རེ་ཞིག་མིག་ནང་ནས་བརླན་བཤེར་གྱི་ཁུ་བ་རྡོག་པོ་གཅིག་སར་
ལྷུང་། མཇུག་མཐར། བག་མ་བསུས་པའི་ཕོ་གསར་གྱིས་ཤ་གནད་འབུར་དུ་
ཐོན་ཡོད་པའི་དཔུང་བ་མཐོན་པོར་བཏེགས་ཏེ་ཁྱིའི་ཀླད་པའི་དཀྱིལ་ལ་ཤུགས་
ཀྱིས་གཞུས་པས། ཁྱིས་མགོ་བོ་སར་ལྷུང་སྟེ་འགུལ་ཙམ་ཡང་བྱེད་རྒྱུ་མེད་པར་
གྱུར། ཁོ་ཚོས་ཕན་ཚུན་ལ་ལྟ་ཙམ་ཡང་མི་བྱེད་པར་རང་རང་ས་རུ་འགྲེང་
འདུག གསར་བུས་འགུལ་རྒྱུ་མེད་པའི་ཁྱིའི་ཐོག་ལ་རྡོག་ཐོ་ཞིག་བརྒྱབ་ལ།
དེའི་འཕྲོར་རྒན་མོའི་བུ་མོ་དང་བུ་ཚའི་ཨ་ཕས་ཀྱང་རྡོག་ཐོ་རེ་བརྒྱབ་རྗེས་སོ་་
སོར་རང་གནས་སུ་སོང་། །
ཕྱི་ཉིན་སྔ་མོར། འཁྱག་སིབ་སིབ་གྱི་ཉི་མ་དམར་པོ་ཞིག་གནམ་སའི་
བར་མཚམས་ནས་དལ་གྱིས་ཡར་འཕགས་ཏེ་ཁ་བའི་སྟེང་གི་ཡོད་ཚད་གསལ་་
ལྷང་ངེར་བཏང་། ཉི་མ་ས་གཞི་དང་ཐག་ཚད་གཅིག་ཙམ་གྱི་བར་མཚམས་སུ་
འཕགས་དུས། བག་མ་བསུས་པའི་ཕོ་གསར་སྒོར་བུད་དེ་མིག་ཟུང་ཕུར་ཕུར་
བྱེད་བཞིན་ཡོད། དེའི་འཕྲོར་རྒན་མོའི་བུ་མོའང་སྐྱིད་ལུག་ངང་སྒོར་བུད།
མཇུག་མཐར། བུ་ཚའི་ཨ་ཕའི་ཐང་ཆད་པའི་གདོང་ལ་འགོག་ཐབས་བྲལ་
པའི་འཛུམ་མདངས་ཤིག་རྒྱས་ཏེ་སྒོར་བུད། ཁོ་ཚོས་ཕན་ཚུན་ལ་འཚམས་
འདྲི་རེ་བྱས་རྗེས་དལ་མོར་ལུག་ཁྱུའི་ཕྱོགས་སུ་སོང༌། གོམ་པ་ལྔ་དྲུག་ཙམ་
སོང་རྗེས། ཁོ་ཚོས་ཁ་བའི་སྟེང་ལ་དཔར་ཡོད་པའི་ཁྱིའི་རྐང་རྗེས་མང་བོ་ཞིག་



- མི་དང་ཁྱི།
མཐོང་བྱུང་། དེའི་འཕྲོར་ལུག་འགའ་ཞིག་གང་སར་འགྱེལ་ཡོད་པ་དང་ཉེ་
འཁོར་ཐམས་ཅད་ཁྲག་གིས་དམར་པོར་བསྒྱུར་ཡོད་པའང་མཐོང་། དེའི་ཚེ་
ཁོ་ཚོའི་གདོང་ལ་ཡ་མཚན་པའི་རྣམ་འགྱུར་གྱིས་ཁེངས་ནས་ཁ་གདངས་མིག་་
ཅེར་ངང་ཁ་བའི་ནང་དུ་ཡར་རྒྱུག་མར་རྒྱུག་བྱས། མཇུག་མཐར། ཁོ་ཚོས་ཁྱི་
དེ་མཐོང་བྱུང་། ཁོ་ཚོའི་མིག་མདངས་དུས་མཉམ་དུ་ཁ་བའི་ནང་ན་ལོག་ཡོད་
པའི་ཁྱིའི་སྟེང་ལ་གཏད། ཁོ་ཚོས་ལྗིད་ཏིག་ཏིག་གི་གོམ་པ་གང་རེ་གང་རེ་
ལེན་བཞིན་ཁྱིའི་ཕྱོགས་སུ་སོང་། ཁྱིའི་གན་ལ་བསླེབས་རྗེས། ཁོ་ཚོ་ཚང་མ་
མིག་སྔར་གྱི་རྣམ་པས་ཧ་ལས་སུ་བཅུག ཁྱི་དེའི་རྐང་བ་ཡ་གཅིག་གར་སོང་མི་
ཤེས་ལ་རྨ་ཁ་ཁྲག་གིས་གཡོགས་ཟིན། ད་དུང་མཇིང་བ་དང་སྒལ་ཚིགས་སྟེང་
ལ་སྤྱང་ཀིའི་རྣོ་ངར་གྱི་མཆེ་བ་ཟུག་པའི་ཤུལ་ཡང་གསལ་བོར་བཀོད་འདུག རྔ་
མ་ཐུང་ཐུང་ཟད་པོ་དེའང་ཆད་ལ་ཁད་ཙམ་གྱིས་སྐྱི་མོ་ཞིག་ལ་ཐོགས་ནས་་་་་
བསྡད་ཡོད། ཁོ་ཚོས་ཁྲག་གིས་བརྫིས་པའི་ཁྱིའི་བེམ་རོ་དེ་ལ་མུ་མཐུད་དུ་ལྟ་
མ་ཐུབ། རིམ་གྱིས་མདང་དགོང་གི་ཡ་ང་བའི་ཁྱིའི་ཟུག་སྐད་དེ་དྲན་པས་དོན་
དག་ཅི་ཞིག་བྱུང་ཟིན་པ་གསལ་བོར་རྟོགས། ཁོ་ཚོའི་མདུན་གྱི་ཁ་བའི་སྟེང་དུ་
ཁྲག་ཐིགས་རེ་རེ་བཞིན་རྒྱང་རིང་དུ་འཐེན་ཡོད་ལ། ཕར་བལྟས་ཚོད་ཀྱིས་དེ་
ནི་བྱིས་པ་ཞིག་གི་སྙིང་ཆུང་དང་འདྲ། ཁོ་ཚོ་དལ་མོར་མར་སྐུར་ཏེ་ལག་ཟུང་
གིས་ཁ་བ་དང་མཉམ་དུ་བྱིས་པའི་སྙིང་ཆུང་ཞིག་དང་འདྲ་བའི་ཁྲག་ཐིགས་རེ་
རེ་ཡར་བླངས་ཏེ་འགུལ་ཙམ་ཡང་མི་བྱེད་པར་དེ་ལ་ཅེར་ནས་མནོ་བསམ་་་་་
བཏང་འདུག ཁོ་ཚོའི་གདོང་གི་རྣམ་འགྱུར་ནི་དགོད་བྲོ་བ་ཞིག་གམ་ཡང་ན་
ངུ་བྲོ་བ་ཞིག་ཡིན་པ་ནི་བཤད་མི་ཤེས་པ་ཞིག་རེད།
89



བསླུ་བྲིད།
སྒྲུང་གཏམ་ཞིག་དང་དེའི་མཇུག་
བསྡུ་ཚུལ་གཉིས།
ང་ཆུང་དུས་ནས་རྩོམ་རིག་ལ་ཧ་ཅང་དགའ། ལོ་བཅོ་ལྔའི་སྔོན་དུ་རྩོམ་
རིག་བརྩམས་ཆོས་གྲགས་ཅན་གང་མང་བཀླགས་ནས་རྩོམ་རིག་གི་རྨང་གཞི་་་
བརྟན་པོ་ཞིག་བཙུགས། ལོ་བཅོ་ལྔའི་རྗེས་སུ་གསར་རྩོམ་གྱི་མགོ་བརྩམས་ཏེ་
རང་རློམ་ཆེན་པོས་རྩོམ་སྒྲིག་ཁང་སོ་སོ་ལ་རྩོམ་ཡིག་གང་མང་ཞིག་བསྐུར་མོད།
དུས་དེབ་ཅིག་གི་སྟེང་དུ་དགོད་པའི་སྐལ་བ་ནི་མ་ལྡན། དེ་ལྟ་ནའང་། ང་
རང་ཉིད་ལ་ནམ་ཡང་ཡིད་ཆད་མ་མྱོང་། ནམ་ཞིག་གི་ཚེ་རང་ཉིད་རྩོམ་པ་པོ་
གྲགས་ཅན་ཞིག་ཏུ་འགྱུར་ཐུབ་པར་ཡིད་ཆེས་ཟབ་མོ་བཅངས་ཡོད། ལོ་ཉི་
ཤུའི་སྐབས་ཀྱི་དབྱར་ཁའི་མཚན་མོ་ཞིག་ལ། ངས་འདས་ཟིན་པའི་རྩོམ་པ་པོ་
གྲགས་ཅན་ཞིག་གི་རང་རྣམ་ལ་བལྟས་ཚར་རྗེས། ད་གཟོད་རྩོམ་རིག་ཅེས་པ་
ནི་རང་ཉིད་ལ་མཚོན་ན་ཧ་ཅང་རྒྱང་ཐག་རིང་བའི་མཛེས་སྡུག་གི་རྨི་ལམ་ཞིག་
ཡིན་པ་གཞི་ནས་རྟོགས་བྱུང་། དེ་ནས་བཟུང་སྟེ་ངས་སེམས་པ་རྩོམ་རིག་གི་
9D



སྒྲུང་གཏམ་ཞིག་དང་དེའི་མཇུག་བསྡུ་ཚུལ་གཉིས།
ཕྱོགས་ལ་མི་འཁོར་བར་དངོས་ཡོད་ཀྱི་ནང་དོན་ལྡན་པའི་དོན་དག་ལ་བསམ་
གཞིག་བྱེད་མགོ་བརྩམས། རིམ་གྱིས་རིམ་གྱིས། དེ་སྔོན་ངའི་མིག་ལམ་དུ་
ཁྱད་མཚར་གྱི་འོད་ཟེར་འཚེར་བཞིན་པའི་རྩོམ་རིག་བརྩམས་ཆོས་དེ་དག་ཀྱང་
བཀྲག་མདངས་ཉམས་པར་གྱུར་ལ། ངའི་ཡིད་སེམས་རབ་ཏུ་བཀུགས་མྱོང་
བའི་བརྩམས་ཆོས་དེ་དག་ལ་ལྟ་བའི་འདུན་པ་ཡང་ཉིན་རེ་ནས་ཉིན་རེར་ཇེ་་་
ཞན་དུ་སོང་། ཡིན་ནའང་རྗེས་སུ་བྱུང་བའི་དོན་དག་ཅིག་གིས་ང་དང་རྩོམ་
རིག་གི་བར་ལ་ཡང་བསྐྱར་ལྐོག་གྱུར་གི་འབྲེལ་བ་ཕྲན་ཙམ་བྱུང་དུ་བཅུག དེ་
ནི་ལོ་གསུམ་སྔོན་གྱི་ཁ་བ་འབབ་བཞིན་པའི་ཕྱི་དྲོ་ཞིག་སྟེ། ལོ་དུ་མར་ངོ་
མ་ཐུག་པའི་སློབ་ཆུང་གི་སློབ་གྲོགས་ཤིག་གིས་ང་བཙལ་ནས་བསླེབས་བྱུང་།
ངེད་གཉིས་ཀྱིས་ལག་འཇུ་བྱས་ཏེ་ཕན་ཚུན་ལ་འཚམས་འདྲི་བྱས་རྗེས། ཁོས་
ཧ་ཅང་དོགས་མི་བདེ་བའི་ངང་དལ་དལ་ལྷོད་ལྷོད་ཀྱིས་རུམ་ནས་ཤོག་ལྷེ་་་་་
འགའ་བླངས་ཏེ་ངའི་ལག་ལ་བཞག་རྗེས“ཉིན་འདི་དག་ལ་ལས་རྒྱུ་མེད་པས་་
སྒྲུང་གཏམ་ཞིག་འབྲི་ཁུལ་བྱས་ཡོད། སྒྲུང་གཏམ་སྔ་མོ་ནས་བྲིས་ཚར་མོད།
ད་བར་འོས་འཚམ་གྱི་མིང་ཞིག་མ་རྙེད་པས་འདིར་ཁྱེར་ཡོང་ནས་ཁྱོད་ལ་མིང་
ཞིག་གདགས་སུ་འཇུག་བསམ་པ་ཡིན”ཅེས་བཤད་བྱུང་། ཁོའི་ཅུང་དམར་
པོར་གྱུར་པའི་ངོ་ལ་ལྟ་བཞིན་ང་ལ་དགོད་རྒྱུ་ཞིག་ལངས་ཏེ་ཅུང་མིན་ན“ཧ་ཧ་
ཧ”ཞེས་གད་མོ་ཤོར་སོང་། སློབ་ཆུང་སྐབས་སུ་ངེད་གཉིས་ཅོག་ཙེ་གཅིག་གི་
སློབ་གྲོགས་ཡིན་ལ། ཐེངས་རེར་དགེ་རྒན་གྱིས་རྩོམ་ཡིག་གི་ལས་བྱ་བགོས་
རྗེས། ཁོས་ཐབས་བརྒྱ་ཇུས་སྟོང་གིས་ཁྱིམ་ནས་ཀ་ར་སིལ་ཏོག་སོགས་བརྐུས་
ཡོང་ནས་ང་ལ་ངོ་ཡོག་བྱས་ཏེ་ཁོའི་རྩོམ་འབྲི་རུ་འཇུག་པ་ཡིན། དེའི་སྟབས་



བསླུ་བྲིད། -
ཀྱིས་ངས་ཁོ་ལ་མཐོང་ཆུང་གི་ཉམས་ཤིག་བསྟན་ཏེ་ཟུར་ཟའི་མདའ་མོ་འགའ་
ཡང་འཕེན་འདོད་མོད། ཁོའི་ཧ་ཅང་ནན་ཏན་གྱི་ཚུགས་ཀ་དེ་མཐོང་བས་ཅི་
ཐུབ་ཀྱིས་བཟོད་བསྲན་བྱས། ངས་འདོད་མི་འདོད་ཀྱིས་ཤོག་ལྷེ་དེ་དག་ཕར་
སློག་ཚུར་སློག་འགའ་བྱས་རྗེས། འགྲམ་གྱི་ཅོག་ཙེ་སྟེང་གཡུགས་ཏེ་ཁོ་ལ“ད་
ལྟ་ང་རྩོམ་རིག་ལ་དེ་འདྲའི་དུངས་པ་མེད་མོད། འུ་གཉིས་སློབ་གྲོགས་ཡིན་
པས་ཁོམ་པ་བྱུང་ན་བལྟས་ཆོག ཟླ་གཅིག་གི་རྗེས་སུ་ཁྱོད་ལེན་དུ་ཤོག”ཅེས་
བཤད་པས། ཁོ་ལ་སེམས་འགུལ་ཆེན་པོ་ཐེབས་པ་བཞིན“ལགས་སོ། །
ལགས་སོ”ཞེས་བཤད་སོང་། རྗེས་སུ། ངེད་གཉིས་ཀྱིས་ད་དུང་ཕྱོགས་ཡར་
མར་གྱི་ཁ་བརྡ་མང་བོ་བྱས་ནའང་། ཁོའི་རྩོམ་དེ་ཁ་ནང་ལའང་མ་བླངས། ཁོ་
སོང་རྗེས། ངས་ཁོའི་རྩོམ་དེ་དཔེ་སྒྲོམ་དུ་བཅུག་སྟེ་ཐེངས་གཅིག་ལའང་བལྟ་
མ་ཐུབ་ལ། ཁོའང་ལེན་དུ་མ་ཡོང་བས་རིམ་གྱིས་སེམས་གཏིང་ནས་བརྗེད་
པར་གྱུར། ན་ནིང་དཔྱིད་ཀའི་དུས་ཀྱི་ཉི་འོད་ཤིན་ཏུ་ལེགས་པའི་དྲོས་ཇ་ཞིག་
ལ། ངའི་གྲོགས་པོ་ལོ་སུམ་ཅུར་སོན་པ་ཞིག་གིས་དགའ་རོགས་ཤིག་རྙེད་པས།
ང་ཚོ་གྲོགས་པོ་འགའ་མཉམ་དུ་ཟ་ཁང་ཆུང་ཆུང་ཞིག་ཏུ་འཛོམས་ཏེ་དེ་ལ་རྟེན་
འབྲེལ་ཞུས། ཆང་འཐུང་ནས་ཅུང་ར་བཟི་བར་གྱུར་དུས། གྲོགས་པོ་ཞིག་
གིས་ངའི་སློབ་ཆུང་སློབ་གྲོགས་དེས་རྨ་ཆུ་ལས་བྱིས་པ་ཞིག་སྐྱོབ་ཆེད་རང་ཉིད་
ཆུས་ཁུར་ནས་བེམ་པོའང་མ་རྙེད་ལ། རྗེས་སུ་ཞིང་ཆེན་གྱི་ཚགས་པར་སྟེང་དུ་
ཁོའི་ཁོག་སྟོད་ཀྱི་འདྲ་པར་དང་ཡ་རབས་ཀྱི་སྤྱོད་པ་སོགས་བཀོད་འདུག་ཅེས་
བཤད་བྱུང༌། དེར་འདུས་ཀྱི་གྲོགས་པོ་ལ་ལས་ཁོ་ཤི་རུང་ངོ་མ་གཟི་བརྗིད་
ལྡན་པ་ཞིག་རེད་ཅེས་བཤད་སོང་ལ། ལ་ལས་ཁོའི་བེམ་པོའང་མ་རྙེད་པས་ཤི་
92



སྒྲུང་གཏམ་ཞིག་དང་དེའི་མཇུག་བསྡུ་ཚུལ་གཉིས།
ཡོད་མེད་ཀྱང་བཤད་དཀའ་ཞེས་སྣ་ཚོགས་ཤིག་འཆད་བཞིན་འདུག གཏམ་
ངན་དེ་ཐོས་པས་ངའི་ཡིད་སེམས་དེ་མ་ཐག་མི་བདེ་བར་གྱུར། དེ་དང་འབྲེལ་
ནས་ངས་ཁོའི་རྩོམ་དེའང་དྲན་བྱུང་། ང་དེ་མ་ཐག་ཁྱིམ་དུ་ལོག་ནས་ཁོའི་
རྩོམ་དེར་ཐེངས་འགར་བལྟས་པས། ད་གཟོད་ཁོས་བྲིས་པའི་རྩོམ་དེ་ཡག་པོ་
ཞིག་འཁྱོངས་ཡོད་པ་ཤེས། དེ་དང་མཉམ་དུ། དེ་དུས་ཁོ་ལ་བཅངས་པའི་
མཐོང་ཆུང་གི་བསམ་ཚུལ་དང་རྗེས་སུ་ཁོའི་རྩོམ་དེ་སྣང་མེད་དུ་བསྐྱུར་བའི་་་
སྤྱོད་པ་ལའང་འགྱོད་པ་དྲག་པོ་ཞིག་སྐྱེས་བྱུང་། ཡིན་ནའང་ད་ལྟ་ཁོ་འཇིག་
རྟེན་འདི་རུ་དངོས་གནས་འཚོ་ཡོད་མེད་ཀྱང་མི་ཤེས་པས་འགྱོད་པ་སྐྱེས་ཀྱང་
ཅི་ལ་ཕན། དོན་དག་དེའི་རྐྱེན་གྱིས། ལོ་དེའི་དཔྱིད་ཀར་ངའི་ཡིད་སེམས་
བདེ་ཐབས་བྲལ་སོང་། རྗེས་སུ། འགྱོད་བཤགས་ཀྱི་ཆེད་དུ། ངས་སྒྲུང་
གཏམ་དེ་ལ་མིང་ཞིག་བཏགས་རྗེས་འདི་ནི་བྱིས་པ་ཞིག་སྐྱོབ་ཆེད་རང་སྲོག་་་
བློས་བཏང་བའི་དཔའ་བོ་ཞིག་གི་བརྩམས་ཆོས་ཡིན་ཅེས་གསལ་བཤད་ཀྱི་ཚུལ་
དུ་ཚིག་འགའ་བཀོད་དེ་རྩོམ་སྒྲིག་ཁང་ག་གེ་མོ་ཞིག་ལ་བསྐུར། ཡིན་ནའང་ཟླ་
གཅིག་ལྷག་འགོར་རྗེས། རྩོམ་སྒྲིག་ཁང་གིས་འཕྲིན་ཡིག་ཅིག་དང་ལྷན་དུ་
སྒྲུང་གཏམ་དེ་ཕྱིར་བསྐུར་བྱུང༌། འཕྲིན་ཡིག་སྟེང་དུ་སྒྲུང་གཏམ་འདི་ལ་
གསར་གཏོད་ཀྱི་རང་བཞིན་ཅུང་ལྡན་མོད། འདིའི་རིགས་ངེད་ཅག་གི་དུས་
དེབ་ལ་མི་འོས་པས་ཐུགས་རྒྱལ་མི་བཞེངས་པར་མཁྱེན་ཅེས་བྲིས་འདུག དེ་
བས་ང་ལ་ཐབས་གཞན་མེད་པས་དེ་ལྟར་མི་བསྐྱུར་ཀ་མེད་བྱུང་། ཉིན་འགའི་
སྔོན་ལ། རྩོམ་རིག་ལ་དགའ་བའི་གྲོགས་པོ་ཞིག་ངའི་གན་ལ་དཔེ་ཆ་ཞིག་
གཡོར་དུ་ཡོང་བས། ངས་ཡང་བསྐྱར་སློབ་ཆུང་སློབ་གྲོགས་ཀྱི་རྩོམ་དེ་མཐོང་
93



བསླུ་བྲིད། –
བྱུང༌། གྲོགས་པོ་དེ་སོང་རྗེས། ངས་རྩོམ་དེར་ཡང་བསྐྱར་ཐེངས་གཅིག་
བལྟས་ལ། སེམས་སུ་སྔར་བཞིན་རྩོམ་དེ་ལེགས་པོ་ཞིག་འཁྱོངས་འདུག་ཅེས་
པའི་ཚོར་སྣང་ཞིག་བྱུང་། གློ་བུར་དུ། ཧ་ཅང་དགོད་བྲོ་བའི་བསམ་ཚུལ་
ཞིག་ངའི་ཀླད་པའི་ནང་ལ་འཁོར་ཡོང་། ཡུན་རིང་བའི་དགའ་སྤྲོ་དང་ངོ་ཚའི་
ཚོར་སྣང་ཞིག་གི་རྗེས་སུ། ངའི་སེམས་ལ་གལ་ཏེ་རྩོམ་དེ་ནི་རང་གི་ཡིན་ཁུལ་
གྱིས་རྩོམ་སྒྲིག་ཁང་ཞིག་ལ་བསྐུར་ཏེ། དུས་དེབ་ཅིག་གི་སྟེང་དུ་དགོད་ཐུབ་ན་
ཅི་མ་རུང་སྙམ། ཕྱོགས་ཡར་མར་ལ་འདང་གང་མང་བརྒྱབ་རྗེས་ངས་དེ་ལྟར་
བྱེད་རྒྱུར་ཐག་བཅད། གཞན་གྱི་རྩོམ་ཇི་མ་ཇི་བཞིན་དུ་བཤུས་ཏེ་རང་གི་ཡིན་
ཁུལ་བྱེད་མཁན་དེ་དག་ལ་ང་སྔ་མོ་ནས་ཤིན་ཏུ་སྡང་མོད། འོན་ཀྱང་དེང་
སང་གི་དུས་འདིར་ཚང་མས་ཤེས་གསལ་ལྟར་མི་ལ་མཚན་སྙན་གྲགས་ཞེས་པ་
ཞིག་ཀྱང་དགོས་པས། དེ་ལྟར་མི་བྱེད་ཀ་མེད་བྱུང་སྟེ། ལྐོག་ཏུ་ཁྱེད་ཅག་རྩོམ་
སྒྲིག་ཁང་ལ་བསྐུར་པ་ཡིན། དེ་ནི་ངའི་མཚན་སྙན་གྲགས་ལ་ཐད་ཀར་རག་
ལས་པའི་དོན་དག་ཅིག་ཡིན་པས། ཁྱེད་ཅག་གིས་གསང་བ་འདི་ཕྱིར་མི་བསྒྲག་
པར་མཁྱེན། གཤམ་དུ་ནི་ངའི་སློབ་ཆུང་སློབ་གྲོགས་དེས་བྲིས་པའི་སྒྲུང་
གཏམ་དེའི་མ་ཕྱི་ཡིན་ལ། བཟོ་བཅོས་སོགས་ཅི་ཡང་བྱས་མེད། གསལ་
བཤད་ཅིག་བྱེད་དགོས་པ་ནི། གོང་གི་ཁ་བྱང་གསར་དུ་བསྣན་པ་དེ་ཡིན།
Dསྡེ་བ་ནི་མཐའ་བཞིར་རི་བོའི་ཚོགས་ཀྱིས་ཕྱི་བསྐོར་ནང་བསྐོར་བྱས་
ཡོད་པའི་སྡེ་བ་ཆུང་ཆུང་ཞིག་ཡིན། མཐའ་བཞིའི་རི་བོ་མཐོ་བའི་རྐྱེན་ནམ་
གང་ཡིན་མི་ཤེས་མོད། སྡེ་བ་འདི་ཕལ་ཆེར་ཕྱི་རོལ་ཡུལ་དང་འབྲེལ་ཐག་ཆད་
འདུག སྐབས་སྐབས་སུ་ལམ་འགྲོ་པ་རེ་གཉིས་མཐོང་བ་དེའང་སྡེ་བ་འདིའི་



སྒྲུང་གཏམ་ཞིག་དང་དེའི་མཇུག་བསྡུ་ཚུལ་གཉིས།
ཡུན་རིང་གི་གླེང་བྱ་རུ་གྱུར་འགྲོ།
ཆར་བ་བབས་རྗེས་ཀྱི་ཕྱི་དྲོ་ཞིག་ལ། ནམ་མཁའ་རུ་སྤྲིན་བྱིའུ་མགོ་ཙམ་
ཡང་མེད་པས། ཉི་མའང་འོད་ལམ་ལམ་དུ་སྣང་། སྡེ་འདབས་ཀྱི་ལུང་མདོ་
རུ་ཁ་དོག་སྣ་ལྔའི་འཇའ་ཚོན་ཞིག་ཤར་འདུག
ཆར་བ་བབས་པའི་རྐྱེན་གྱིས། Dསྡེ་བའི་ཕོ་མོ་རྒན་གཞོན་རྣམས་ལ་
ལས་རྒྱུ་མེད་པར་སྡེ་འདབས་ཀྱི་སྡོང་རྒན་དེའི་མཐའ་རུ་བསྐོར་ནས་སྒྱིད་ལུག་
ངང་ཉི་མར་ལྡེ་ཞོར་རང་ཉིད་ཀྱི་ཁ་ཤ་གཉིས་ཁོམ་དུ་འཇུག་མི་འདོད་པ་ལྟར། །
གཅིག་འཕྲོར་གཅིག་ལ་ངོ་མཚར་ཞིང་དགོད་བྲོ་བའི་དོན་དག་དག་གླེང་བཞིན་
འདུག གློ་བུར་དུ། སྐུ་འཇིལ་ལིར་འཁྱིལ་བའི་ཕོ་གསར་ཞིག་མི་ཚོགས་ཀྱི་
ཁྲོད་ནས་ཧར་གྱིས་ཡར་ལངས་ཏེ་རྒྱང་རིང་གི་ཕྱོགས་ལ་མཛུབ་གུས་སྟོན་ཞོར་
འདི་ལྟར་སྐད་བརྒྱབ་བྱུང༌། །
“ལྟོས་དང༌། ཕ་ཀི་ན་མི་ཞིག་ཚུར་ཡོང་གིན་འདུག”
ཚང་མ་དལ་ཅག་གེར་གྱུར་ཏེ་ཡ་མཚན་པའི་མིག་མདངས་ཀྱིས་གསར་བུ་
དེས་བསྟན་པའི་ཕྱོགས་སུ་བལྟས། དངོས་གནས་རྒྱང་རིང་གི་རྐང་ལམ་ཕྲ་
མོའི་སྟེང་ན་ནག་ཐིག་ཅིག་དལ་གྱིས་ཕར་འགུལ་ཚུལ་འགུལ་བྱེད་བཞིན་ཡོད།
ཚང་མས་དབུགས་བསྒྲིམས་ཏེ་རྒྱང་རིང་ལ་ལྟ་ཞོར་ཚོད་དཔག་སྣ་ཚོགས་བྱས།
ཡུན་རིང་ཞིག་འགོར་འཕྲལ། རྒད་པོ་བཀྲ་ཤིས་ད་སོ་མ་གཉིད་ལས་སད་པ་
བཞིན་གདོང་ཁུག་གི་རྡོ་ཤེལ་ཡར་ལ་འདེད་ཙམ་བྱས་ཤིང་། དངན་པ་རིང་བོ་
ཞིག་འཐེན་རྗེས། ཡིད་སྐྱོ་བའི་ངང་དལ་དལ་ལྷོད་ལྷོད་ཀྱིས་བཤད་རྒྱུར།
“ཨེ། ད་ང་རྒད་པོ་ལོ་ལོན་སོང་། མིག་གིས་རྒྱང་རིང་ཡང་མི་མཐོང་།
95



---
བསླུ་བྲིད།
ཡ། ངོ་མས་མི་ཞིག་ཚུར་ཡོང་གིན་ཡོད་དམ། འོ་ན་ངའི་བུ་ཚེ་རིང་ཕྱིར་འོང་
བ་མིན་ནམ། ངས་དེ་དག་གླེང་མི་འདོད། རྒྱུ་འབྲས་མེད་པ་དེ་ལྡོམ་ནས་ལོ་
གསུམ་ལྷག་འགོར་སོང་། ཁོས་ཨ་ཕ་ལོ་ལོན་ང་ཡོད་དུས་དེ་ལྟར་བྱེད་དགོས་
དོན་མེད་སྙམ། ལོ་དེར་ཁོས་འདི་གར་དུར་ཁྲོད་ལྟ་བུའི་ལྷིང་འཇགས་ཀྱི་འཚོ་
བ་རོལ་མི་འདོད་ཟེར་བཞིན་ང་གཅིག་པུ་བསྐྱུར་ཏེ་བུད་སོང་མོད། ཡིན་ནའང་
ཕ་སེམས་བུ་ཐོག་དང་བུ་སེམས་རྡོ་ཐོག་ཡིན་པས། རང་གི་ཤ་ལས་མཆེད་པའི་
བུ་ཕྲུག་ལ་ཞེ་མི་ཐོགས་པའི་ཕ་མ་ཞིག་གང་ན་ཡོད། ད་ཁོས་བསམ་ཞིག་ཤེས་
ནས་ཕྱིར་བུད་ཡོང་ན་ཅི་མ་རུང་།”
རྒད་པོ་བཀྲ་ཤིས་ཀྱི་སྐད་ཆར་ཉན་བཞིན་ཚང་མ་འདང་རྒྱག་གི་ནང་དུ་
ལྷུང་། ཁོ་ཚོས་རྒྱང་རིང་གི་རྐང་ལམ་ཕྲ་མོའི་སྟེང་ན་ཕར་འགུལ་ཚུལ་འགུལ་
བྱེད་བཞིན་པའི་ནག་ཐིག་དེ་ལ་ཅེར་ནས་འགུལ་ཙམ་ཡང་མི་བྱེད།
གློ་བུར་དུ། མི་ཚོགས་ཁྲོད་ནས་བྱིས་པ་པྲ་ཚག་ཅིག་ཚབ་ཚུབ་ངང་ཡར་
ལངས་ཏེ་གད་མོ་དགོད་ཞོར་འདི་ལྟར་སྐད་བརྒྱབ་བྱུང་།
“གན་རྒད་པོ་ཞིག་རེད། ལག་ལ་ད་དུང་ལག་རྟེན་ཞིག་བཟུང་འདུག”
བྱིས་པ་པྲ་ཚག་དེའི་སྐད་ཆས་མི་རྣམས་འདང་རྒྱག་ལས་ཕྱིར་དྲངས་ཤིང་།
རྣམ་རིག་དེ་མ་ཐག་ཇེ་གསལ་དུ་སོང་ནས་ཡར་བཤད་མར་བཤད་ཀྱི་མགོ་་་་་
བརྩམས།
སྐབས་དེར། ངོ་གདོང་སྡོང་གོག་བཞིན་སྐམ་ཞིང་གཉེར་མས་གང་བའི་
སྡེ་དཔོན་ནམ་མཁའ་དལ་གྱིས་ཡར་ལངས་ཏེ། རེ་བའི་མིག་མདངས་ཀྱིས་
རྒྱང་རིང་གི་རྐང་ལམ་ཕྲ་མོའི་སྟེང་གི་ནག་ཐིག་དེ་ལ་བལྟས་བལྟས་རྗེས། རྐེད་



་
སྒྲུང་གཏམ་ཞིག་དང་དེའི་མཇུག་བསྡུ་ཚུལ་གཉིས།
པ་ཡར་ལ་དགྱེ་ཙམ་བྱས་ནས་ཁེར་ལབ་རྒྱག་བཞིན་བཤད་རྒྱུར། །
“བྱིས་པའི་མིག་རྣ་བས་གན་ངོ་མས་རྒད་པོ་ཞིག་ཡིན་པ་འདྲ། དེས་ན་
ངས་སྔ་མོ་ནས་གདན་འདྲེན་ཞུས་ཡོད་པའི་གྲོང་ཆོག་པ་ཨ་ཁུ་ཉི་མ་ཕེབས་བྱུང་
བ་མིན་ནམ། ད་ཁོང་ཚང་ཡང་ངོ་མས་ཕེབས་རན་འདུག ལོ་འདི་འགར།
སྡེ་བའི་ནང་དུ་དོན་དག་ཡ་མཚན་འདི་འདྲ་མང་བོ་ཞིག་བྱུང་བས། ང་རྒད་
པོའི་མཚན་མོའི་གཉིད་ཀྱང་མི་བདེ། ཨ་གནམ་རྒན་མ། ངས་འདི་ནས་
བསྟུད་མར་ཟླ་བཞི་ལ་བསྒུགས་སོང་།”
སྡེ་དཔོན་གྱི་སྐད་ཆས་མི་རྣམས་ཡང་བསྐྱར་འདང་རྒྱག་གི་གནས་སུ་་་་
བསྐྱལ། ཚང་མས་ཀྱང་རེ་བའི་མིག་མདངས་ཀྱིས་རྒྱང་རིང་གི་རྐང་ལམ་ཕྲ་
མོའི་སྟེང་ན་ཕར་འགུལ་ཚུར་འགུལ་བྱེད་ཅིང་། ཕར་བལྟས་ཚོད་ཀྱིས་ལག་
རྟེན་བཟུང་བའི་རྒད་པོ་ཞིག་ཨེ་ཡིན་ནམ་སྙམ་པའི་ནག་ཐིག་དེ་ལ་ཅེར་ནས་་་
བསྡད་ཡོད།
ནག་ཐིག་དེ་བལྟས་བལྟས་ལ་ཇེ་ཆེར་སོང་། སྐབས་དེར། མི་ཚོགས་
ཁྲོད་དུ་བུད་མེད་ཅིག་གི་སྐད་འཛེར་འཛེར་བོ་ཞིག་གྲགས་བྱུང་།
“ཚང་མས་གསལ་བོར་ལྟོས་དང་། གན་སྐྱེས་པ་ཞིག་གང་ནས་རེད།
འགྲོ་སྲོལ་ལ་བལྟས་ན་བུད་མེད་ཅིག་ཡིན་ཁོ་ཐག་རེད།”
དེ་མ་ཐག མི་ཚོགས་ཧྲིལ་བོ་འཚུབ་ལོང་ལོང་དུ་གྱུར། བུད་མེད་དེས་
དེ་ལྟར་པཤད་པས། ཚང་མར་ཡང་རྒྱང་རིང་གི་རྐང་ལམ་ཕྲ་མོའི་སྟེང་གི་ནག་
ཐིག་དེ་ནི་དངོས་གནས་བུད་མེད་ཅིག་ཡིན་པའི་སྣང་བ་ཞིག་སྐྱེས་ཤིང་། ཡང་
བསྐྱར་ཡར་བཤད་མར་བཤད་ཀྱི་མགོ་བརྩམས། ད་ཐེངས་མི་ཚོགས་ཁྲོད་དུ་



བསླུ་བྲིད། -
བུད་མེད་རྣམས་ཀྱི་སྐད་གདངས་མངོན་གསལ་དུ་སྐྱེས་པ་རྣམས་ལས་མཐོ། ཨ་
མ་ཆོས་མཚོས་སེམས་ཆུང་ངང་ད་ཅིའི་སྐད་འཛེར་འཛེར་པོའི་བུད་མེད་དེ་ལ་
གཅིག་བལྟས་རྗེས། ཁ་ཕྱིར་འཁོར་ནས་རང་གི་ཉེ་འགྲམ་གྱི་བུད་མེད་དེ་དག་
ལ་སྐད་མགོ་དམའ་མོས་བཤད་རྒྱུར། །
“གན་བུད་མེད་ཅིག་ཡིན་ཚུལ་ལ་བལྟས་ན། ངེད་ཚང་གི་མནའ་མ་ཁ་
འཁྱམ་མ་དེ་ཕྱིར་འོང་བ་མིན་ནམ། ཉིན་དེར་ངེད་གཉིས་ཀྱི་བར་ལ་ཚིག་རྩོད་
ཙམ་བྱུང་རྗེས། མོས་ང་ཤི་རག་བར་དུ་ཕྱིར་མི་ཡོང་ཞེས་མནའ་བསྐྱལ་ཏེ་རྒྱལ་
སྟོང་དེ་ལ་འགྲོགས་ནས་གར་སོང་འདིར་སོང་མེད་པར་གྱུར། ད་ངས་བལྟས་
ན་རྐྱལ་སྟོང་དེ་ལའང་མ་དགོས་པས་འགྲོ་ས་འདུག་ས་ཞིག་ཀྱང་མེད་པར་ཕྱིར་
འོང་བ་ཡིན་པ་འདྲ། འདི་ཚང་མ་ལན་པ་ངའི་བུ་ལན་འདུག ནམ་རྒྱུན་རང་
གི་ཆུང་མར་ཚིག་གཅིག་ཀྱང་བཤད་མི་ཐུབ་པར་ངན་ལང་སྐྱག་ལང་དུ་བཏང་
ནས་བཞག ད་ཅི་འདྲ་རེད། ད་ངོ་མ་སྡིག་གྱོང་སྐམ་པོ་ཟེར་བ་དེ་རེད། ཡ།
བཟང་གི་བཟང་གི ད་ཐེངས་ངས་ཁོ་གཉིས་ཀྱིས་ཅི་བྱེད་པར་ལྟད་མོ་ཞིག་ལྟ་
ཡ།”
ཨ་མ་ཆོས་མཚོའི་སྐད་མགོ་ཧ་ཅང་དམའ་མོད། ད་ཅིའི་སྐད་འཛེར་
འཛེར་བའི་བུད་མེད་དེས་ཐོས་བྱུང་། བུད་མེད་དེས་དེ་མ་ཐག་ཁ་ཕྱིར་འཁོར་
ནས་ཨ་མ་ཆོས་མཚོ་ལ་སྣང་ཆུང་གིས་མིག་ལོག་འགའ་བལྟས་རྗེས། ཧབ་ཆ་
རྒྱག་ཞོར་བཤད་རྒྱུར།
“ཧོ་ཧོ་ཡ། རྒན་མོ་ཁྱོད་ཀྱིས་རྨི་ལམ་རྨི་བཞིན་འདུག་གམ། ཁྱོད་ཚང་
གི་ཁ་འཁྱམ་མ་དེས་དེ་འདྲའི་བསམ་ཞིག་ཤེས་ནས་རང་ཉིད་ཕྱིར་ཡོང་རྒྱུ་ཤེས་
o8



སྒྲུང་གཏམ་ཞིག་དང་དེའི་མཇུག་བསྡུ་ཚུལ་གཉིས།
ན། ངའི་བུས་ཀྱང་མི་ཁ་ངན་པ་དེ་འདྲ་ཞིག་འཁུར་ག་ལ་དགོས། ཧིན།
རྒན་མོ་ཁྱོད་ཀྱིས་དགུང་གི་ཉི་མ་ནུབ་ནས་འཆར་བར་སྒུགས་སྡོད་ཡ།”
མི་ཚོགས་ཁྲོད་དུ་སྐྱེས་པ་རྣམས་ཀྱིས་བར་མེད་དུ་ཧབ་ཆ་རྒྱག་བཞིན་་་་
ཡོད་ལ། བུད་མེད་རྣམས་གཉིས་རེ་གསུམ་རེ་བྱས་ནས་འདུས་ཏེ་ཤབ་ཤུབ་
ཀྱིས་ཅི་ཞིག་ལབ་བཞིན་འདུག བྱིས་པ་རྣམས་ཀྱིས་ཅི་ཡིན་ཧ་མ་གོ་བར་མིག་
རིག་རིག་གིས་ཡར་ལྟ་མར་ལྟ་བྱས་ནས་བསྡད་ཡོད།
Dསྡེ་བའི་སློབ་ཆུང་དགེ་རྒན་ཕུན་ཚོགས་ཀྱང་མི་ཚོགས་ཀྱི་ཁྲོད་དུ་ལངས་
འདུག ནག་ཐིག་དེ་ཇེ་ཆེར་ཅུང་ཙམ་སོང་དུས། ཁོས་བྲང་ཁུག་ལས་མིག་
ཤེལ་བླངས་ཏེ་ཡང་བསྐྱར་ཞིབ་ལྟ་ཞིག་བྱས་རྗེས་སེམས་ཁུར་ངང་བཤད་རྒྱུར། །
“རྒྱབ་ལ་ཁུར་བོ་ཞིག་འཁུར་ཡོད་ཚུལ་ལ་བལྟས་ན་ངའི་ལས་རོགས་དགེ་
རྒན་འབྲུག་འབུམ་རྒྱལ་ཕྱིར་འོང་བ་ཡིན་པ་འདྲ། ཨེ། ཁོའང་དངོས་གནས་
ཕྱིར་ཡོང་རན་འདུག སློབ་དེབ་ཅིག་ཉོ་རུ་སོང་ནས་ཀྱང་ཟླ་གཉིས་ལྷག་
འགོར། སློབ་མ་རྣམས་ཀྱིས་ད་བར་སློབ་དེབ་ཀྱང་མིག་གིས་མ་རིག་པས་སློབ་
ཁྲིད་ཇི་ལྟར་བྱེད།”
Dསྡེ་བའི་མི་རྣམས་ཀྱིས་དགེ་རྒན་ཕུན་ཚོགས་ཀྱི་སྐད་ཆར་དེ་འདྲའི་དོ་
སྣང་མ་བྱས། སྐྱེས་པ་རྣམས་ཀྱིས་སྔར་བཞིན་བར་མེད་དུ་ཧབ་ཆ་རྒྱག་བཞིན་
ཡོད་ལ། བུད་མེད་རྣམས་སྔར་བཞིན་གཉིས་རེ་གསུམ་རེ་བྱས་ནས་འདུས་ཏེ་
ཤབ་ཤུབ་ཀྱིས་ཅི་ཞིག་ལབ་ཀྱིན་འདུག བྱིས་པ་རྣམས་ཀྱིས་སྔར་བཞིན་ཅི་
ཡིན་ཧ་མ་གོ་བར་མིག་རིག་རིག་གིས་ཡར་ལྟ་མར་ལྟ་བྱས་ནས་བསྡད་ཡོད།
ནག་ཐིག་དེ་རིམ་གྱིས་ཇེ་ཆེར་གྱུར་ཅིང་སྔར་བཞིན་རྒྱང་རིང་གི་རྐང་་་་
99



བསླུ་བྲིད།
ལམ་ཕྲ་མོའི་སྟེང་ན་ཕར་འགུལ་ཚུར་འགུལ་བྱེད་བཞིན་མཆིས།
ཚང་མས་དབུགས་ཧལ་ཧལ་གྱིས་དགོད་ཞོར་དང་ཁ་བརྡ་བྱེད་ཞོར། ཡ་
མཚན་པའི་མིག་གིས་རིམ་གྱིས་ཇེ་ཆེར་འགྲོ་པཞིན་ཡོད་པའི་ནག་ཐིག་དེ་ལ་་་
ཅེར་ནས། རང་རང་གི་འདོད་པ་ལྟར་ཚོད་དཔག་སྣ་ཚོགས་བྱས་འདུག
མཇུག་བསྡུ་ཚུལ་དང་པོ།
ཡུན་རིང་ཞིག་འགོར་རྗེས། མི་ཚོགས་ཁྲོད་ཀྱི་བྱིས་པ་ཞིག་གློ་བུར་དུ་
ཡར་ལངས་ནས་གནམ་ལྡིང་ས་ལྡིང་བྱེད་ཞོར་འདི་ལྟར་སྐད་བརྒྱབ་བྱུང་།
“ ཁྱོད་ཚོས་ལྟོས་དང་། ཁྱོད་ཚོས་ལྟོས་དང༌། གན་མཇལ་པ་ཞིག་
རེད།”
མི་ཚོགས་དེ་མ་ཐག་དལ་ཅག་གེར་གྱུར། ཚང་མས་དབུགས་ཀྱི་ལེན་
མཚམས་ཀྱང་ཆད་པ་བཞིན་གྲགས་འགུལ་ཅི་ཡང་མེད་པར་མིག་ཟུང་ཆེ་ཆེར་
བགྲད་དེ་ཡ་མཚན་པའི་ངང་རྒྱང་རིང་གི་རྐང་ལམ་ཕྲ་མོའི་སྟེང་ན་ཇེ་ཆེ་ནས་་
ཇེ་ཆེར་འགྲོ་བཞིན་པའི་རབ་རིབ་ཀྱི་གྲིབ་མ་དེ་ལ་ཅེར་ནས་བསྡད་ཡོད། །
རིམ་གྱིས་རིམ་གྱིས། ཚང་མས་ཀྱང་རབ་རིབ་ཀྱི་གྲིབ་མ་དེ་དངོས་གནས་
མཇལ་པ་ཞིག་ཡིན་པ་མཐོང་། །
མཇལ་པ་དེ་ཁོ་ཚོའི་གན་ལ་ཉེ་དུས། སྡེ་དཔོན་ནམ་མཁའ་ཕར་སོང་
ནས་སྡུན་བསུས་ཏེ་ལག་ཟུང་ཐལ་མོ་སྦྱར་ནས་གུས་པའི་ངང་འདི་ལྟར་དྲིས།
“ ཁྱེད་གང་དུ་ཕེབས་རྒྱུ་ཡིན།”
“ང་སྟོད་ཉི་མ་ལྷ་སར་ཇོ་བོ་རིན་པོ་ཆེར་མཇལ་དུ་འགྲོ་རྒྱུ་ཡིན།”
100



— སྒྲུང་གཏམ་ཞིག་དང་དེའི་མཇུག་བསྡུ་ཚུལ་གཉིས།
མཇལ་པ་དེས་གོམ་མཚམས་བཞག་སྟེ་ལག་ཟུང་ཐལ་མོར་སྦྱར་ནས་གུས་
པའི་ངང་དེ་ལྟར་ལན་བཏབ་རྗེས། རང་གི་རྒྱབ་ཀྱི་ཁུར་བོ་བསྒུལ་ཙམ་བྱས་
ནས་ཇེ་བདེར་བཏང་།
སྡེ་དཔོན་ནམ་མཁའ་དེ་རུ་ཧད་དེ་ཡུད་ཙམ་ལ་སྐད་ཆའང་བཤད་མ་་་་
ཐུབ། ཁོ་ལ་མཚོན་ན་སྟོད་ཉི་མ་ལྷ་སར་ཇོ་བོ་རིན་པོ་ཆེར་མཇལ་དུ་འགྲོ་རྒྱུ་ནི་
རྣ་ཐོས་ཙམ་ལས་མི་སུ་ཞིག་དངོས་སུ་དེ་རུ་འགྲོ་བ་དེ་རིང་མ་གཏོགས་མཐོང་
མ་མྱོང་།
མི་ཚོགས་ཁྲོད་དུ་ལ་ལས་མཐེ་བོང་བསྒྲེངས་ཏེ“ཨ་ཙི། ཨ་”ཞེས་སྐད་
སྒྲ་སྒྲོག་བཞིན་ཡོད་ལ། ལ་ལས་ཡིད་སྨོན་པའི་མིག་མདངས་ཀྱིས་མཇལ་པ་
དེར་ཅེར་ནས་བསྡད་འདུག
མཇལ་པ་དེས་སྔར་བཞིན་གོམ་པ་དལ་མོར་སྤོ་བཞིན་ཁོ་ཚོའི་ཉེ་དྲུང་་་
བརྒྱུད་ནས་མདུན་དུ་བུད་སོང་།
ཚང་མས་གུས་པ་དང་ཡིད་སྨོན་པའི་མིག་མདངས་ཀྱིས་མཇལ་པ་དེའི་་
རྒྱབ་གཟུགས་ལ་ཅེར་ནས་ཧད་འདུག མཇལ་པ་དེའི་རྒྱབ་གཟུགས་རིམ་གྱིས་
རིམ་གྱིས་ནག་ཐིག་ཅིག་ཏུ་གྱུར་ཏེ་ཁོ་ཚོའི་མིག་ལམ་ནས་ཡལ།
མཇུག་བསྡུ་ཚུལ་གཉིས་པ།
ཡུན་རིང་ཞིག་འགོར་རྗེས། མི་ཚོགས་ཁྲོད་ཀྱི་བྱིས་པ་ཞིག་གློ་བུར་དུ་
ཡར་ལངས་ནས་གནམ་ལྡིང་ས་ལྡིང་བྱེད་ཞོར་འདི་ལྟར་སྐད་བརྒྱབ་བྱུང་།
“ ཁྱོད་ཚོས་ལྟོས་དང༌། ཁྱོད་ཚོས་ལྟོས་དང་། གན་བ་གླང་ཞིག་རེད།”
101



བསླུ་བྲིད།
མི་ཚོགས་དེ་མ་ཐག་དལ་ཅག་གེར་གྱུར། ཚང་མས་དབུགས་ཀྱི་ལེན་
མཚམས་ཀྱང་ཆད་པ་བཞིན་གྲགས་འགུལ་ཅི་ཡང་མེད་པར་མིག་ཟུང་ཆེ་ཆེར་་
བགྲད་དེ་ཡ་མཚན་པའི་ངང་རྒྱང་རིང་གི་རྐང་ལམ་ཕྲ་མོའི་སྟེང་ན་ཇེ་ཆེ་ནས་་་
ཇེ་ཆེར་འགྲོ་བཞིན་པའི་རབ་རིབ་ཀྱི་གྲིབ་མ་དེ་ལ་ཅེར་ནས་བསྡད་ཡོད།
རིམ་གྱིས་རིམ་གྱིས། ཚང་མས་ཀྱང་རབ་རིབ་ཀྱི་གྲིབ་མ་དེ་དངོས་
གནས་བ་གླང་ཞིག་ཡིན་པ་མཐོང་། །
སྒྲུང་གཏམ་མཚམས་འདི་ནས་མཇུག་རྫོགས་སོང་། གལ་ཏེ་སྒྲུང་གཏམ་
འདི་ཁྱེད་ཅག་གི་དུས་དེབ་སྟེང་དུ་དགོད་པའི་སྐལ་བ་ཞིག་ལྡན་ན། གལ་ཏེ་
ངའི་སློབ་ཆུང་སློབ་གྲོགས་དེ་སྟབས་ལེགས་པར་འཆི་བདག་གི་ཁ་ལས་ཐར་ཏེ་
ད་དུང་མི་ཡུལ་དུ་འཚོ་ཡོད་ན། ང་ལ་བཤད་རྒྱུའི་ཚིག་འགའ་ཡོད་པ་ནི་
གཤམ་གསལ་ལྟར།
སློབ་གྲོགས་ལགས། གལ་ཏེ་ཁྱེད་ཀྱིས་ངའི་མིང་བཀོད་ཡོད་པའི་སྒྲུང་
གཏམ་དེ་མཐོང་བྱུང་ན། ཐོག་མར་ཁྱེད་རང་ཐུགས་རྒྱལ་མི་བཞེངས་པར་
མཁྱེན། འུ་གཉིས་ངོ་ཐུག་རྗེས་ངས་མྱུར་བར་རྩོམ་སྒྲིག་ཁང་ལ་འབྲེལ་གཏུགས་
བྱས་ཏེ་དེབ་ག་གེ་མོའི་སྟེང་གི་རྩོམ་པ་པོའི་རུས་མིང་དེ་ནོར་བཅོས་བྱེད་པར་
བརྩོན་པ་བྱས་ཆོག…....
102



ཡུལ་གྱར་རྡུང་ལེན་པ་ཞིག་གི་རྨི་ལམ།
ཡུལ་གྱར་རྡུང་ལེན་པ་ཞིག་གི་རྨི་ལམ།
དང་པོ།
ཡུལ་གྱར་རྡུང་ལེན་པ་ཚེ་རིང་ད་ལྟ་
རྨི་ལམ་དེ་འཚོལ་བའི་ཆེད་དུ།
ལམ་དུ་སྐྱོད་བཞིན་མཆིས།
གཉིས་པ།
ཚེ་རིང་ལོ་བཅུ་བཞིར་སོན་དུས་ཀྱི་དཔྱིད་ཀའི་མཚན་མོ་ཞིག་ལ། ཁོས་
རྨི་ལམ་ཞིག་རྨིས། བུ་མོ་ཆུང་ཆུང་ཞིག་ཁོའི་རྨི་ལམ་གྱི་འཇིག་རྟེན་དུ་མངོན།
དེ་དུས་སུ་ཁོས་ཡིག་ངོ་ཟིན་ཡོད་ལ། སྐབས་སྐབས་སུ་གོ་བདེ་བའི་གླུ་ཚིག་
འགའ་རེ་ཡང་འབྲི་བཞིན་ཡོད། གཤམ་དུ་ནི་ཁོས་ཞིབ་འབྲི་བྱས་པའི་ཐེངས་
དེའི་རྨི་ལམ་གྱི་རྣམ་པ་ཡིན།
“མདང་དགོང་། ངའི་རྨི་ལམ་དུ་བུ་མོ་ཆུང་ཆུང་ཞིག་བསླེབས།
10,3



བསླུ་བྲིད།
འདིའི་སྔོན་དུ་ངས་མོ་རིག་མ་མྱོང་། མོའི་གཟུགས་བརྙན་ད་དུང་ངའི་མིག་
ལམ་དུ་ཝ་ལེར་གསལ། མོའི་ན་ཚོད་ཕལ་ཆེར་ང་དང་འདྲ། མོའི་བཞིན་རས་
དཀར་ཞིང་ཟླུམ་ལ། མ་ནེའི་སྟེང་དུ་སྨེ་བ་ལྗང་ཁུ་ཞིག་འདུག མོའི་སྐྲ་ལོ་
ལན་བུ་མང་བོ་བྱས་ནས་བསླེས་ཡོད་པས་ལྟ་ན་སྡུག་པ་ཞིག་རེད། མོས་འུ་
གཉིས་ཀྱིས་ཕན་ཚུན་བདའ་རེས་བྱེད་པའི་རྩེད་མོ་ཞིག་རྩེ་ཟེར། མོ་སྡུན་དུ་
རྒྱུག་བཞིན་ཡོད་ལ། ངས་གཞུག་ན་བདའ་བཞིན་ཡོད། ང་ཐང་ཆད་ནས་
དབུགས་ཀྱང་ལེན་མི་ཐུབ་པར་གྱུར། ངས་ཇི་ལྟར་བདས་ཀྱང་མོའི་རྗེས་མ་
ཆོད། ངེད་གཉིས་དེ་ལྟར་ཡུན་རིང་ལ་རྩེད་མོར་གཡེང་། རྗེས་སུ། མོ་བུད་
སོང་། ང་ལ་མོ་སྔོན་ཆད་ནས་ངོ་ཤེས་པའི་ཚོར་སྣང་ཞིག་སྐྱེས། མོའི་མིང་ལ་
ཅི་ཟེར་བ་དང་། ཕ་ཡུལ་གང་གི་ཡིན་པ་ངས་མི་ཤེས་མོད། འོན་ཀྱང་ངས་མོ་
ནམ་ཡང་བརྗེད་མི་སྲིད།”
ཕྱི་ཉིན། ཚེ་རིང་གིས་མདང་དགོང་གི་རྨི་ལམ་དེ་ཨ་ཕར་བཤད་དུས།
ཨ་ཕ་དགོད་ཞོར་དུ་བཤད་རྒྱུར།
“ ཁྱོད་ནར་སོན་རྗེས། རྨི་ལམ་ནང་གི་བུ་མོ་དེ་བག་མར་བསུས་ཡ།”
ཚེ་རིང་གིས་ཅི་ཡིན་ཧ་མ་གོ་བར་ངོ་ལ་འཛུམ་ཞིག་ལངས་ཏེ་འདང་་་་
བརྒྱབ་ནས་བསྡད་ཡོད། །
ཚེ་རིང་ཆུང་དུས། བུ་མོ་ཆུང་ཆུང་དེ་ཐེངས་གང་མང་ཞིག་ལ་ཁོའི་རྨི་
ལམ་དུ་མངོན། མངོན་ཐེངས་རེར། ཁོ་གཉིས་ཀྱིས་ཕན་ཚུན་བདའ་རེས་
བྱེད་པའི་རྩེད་མོ་དེ་རྩེ་ནས་བསྡད་ཡོད། ཐེངས་རེར། ཁོས་ཞིབ་ཕྲའི་ངང་རྨི་
ལམ་གྱི་རྣམ་པ་དེ་བྲིས་ནས་ཨ་ཕར་བཤད་པ་རེད། ཐེངས་རེར། ཨ་ཕས་
104



ཡུལ་གྱར་རྡུང་ལེན་པ་ཞིག་གི་རྨི་ལམ།
དགོད་ཞོར་དུ་བཤད་རྒྱུར། །
“ ཁྱོད་ནར་སོན་རྗེས། རྨི་ལམ་ནང་གི་བུ་མོ་དེ་བག་མར་བསུས་ཡ།”
ཐེངས་རེར། ཁོས་ཀྱང་ཅི་ཡིན་ཧ་མ་གོ་བར་ངོ་ལ་འཛུམ་ཞིག་ལངས་ཏེ་
འདང་བརྒྱབ་ནས་བསྡད་ཡོད། །
འོན་ཀྱང༌། རྗེས་སུ་རྨི་ལམ་དེ་ཁོའི་མི་ཚེ་ཧྲིལ་བོའི་འཚོལ་སྙེག་ཏུ་གྱུར་
འགྲོ་བ་ནི་སུ་ཞིག་གིས་ཤེས་སྲིད་དམ།
གསུམ་པ།
ཉི་མ་ནུབ་ལ་ཉེ་བས། མདུན་ཕྱོགས་ཀྱི་ཡོད་ཚད་མག་མོག་ཏུ་སྣང་།
འདས་ཟིན་པའི་ནུབ་ཁ་རེ་རེ་བཞིན། ཡུལ་གྱར་རྡུང་ལེན་པ་ཚེ་རིང་གིས་དོ་
དགོང་རང་ཉིད་ཀྱི་གནས་མལ་གང་དུ་ཡོད་པ་མི་ཤེས། ལོ་འདི་འགའི་རིང་ལ།
རྨི་ལམ་དེ་དང་པི་ཝང་འབྲུག་མགོ་ཅན་གཉིས་ནི་ཁོ་ལ་ལུས་དང་གྲིབ་མ་བཞིན་
དུ་བྲལ་མ་མྱོང་། རྨི་ལམ་དེ་འཚོལ་ཆེད། ཁོས་པི་ཝང་འབྲུག་མགོ་ཅན་དེ་
འཁུར་ནས་སྤང་ཐང་དང་རི་ལུང་ག་འདྲ་མང་བོ་ཞིག་བརྒལ་ཟིན་པ་མི་ཤེས་ལ།
ད་དུང་པི་ཝང་འབྲུག་མགོ་ཅན་དེ་འཁུར་ནས་སྤང་ཐང་དང་རི་ལུང་ཅི་འདྲ་་་
ཞིག་བརྒྱུད་དགོས་པའང་མི་ཤེས། རྫོགས་མཐའ་མེད་པའི་འགྲུལ་བཞུད་ཀྱི་
ཁྲོད་དུ། ཁོ་ལ་རང་ཉིད་ཀྱི་དབང་བོ་རྣམས་རིམ་གྱིས་ཉམས་བཞིན་པའི་ཚོར་
སྣང་སྐྱེས་མྱོང་ལ། ལུས་སེམས་ངལ་དྲགས་ཏེ་མུ་མཐུད་དུ་འགྲོ་མི་འདོད་པའི་
ཚོར་སྣང་ཡང་སྐྱེས་མྱོང་། ཡིན་ནའང་རྨི་ལམ་དེ་འཚོལ་བའི་ཆེད་དུ། ཁོས་
དཀའ་བ་ཁྲི་ཕྲག་ཁྱད་དུ་བསད་དེ་མུ་མཐུད་དུ་འགྲུལ་བཞུད་ཀྱི་ལམ་ལ་ཞུགས།
105



བསླུ་བྲིད།
སྐབས་སྐབས་སུ། ཁོ་དངོས་གནས་རྨི་ལམ་དེ་འདྲ་ཞིག་ཡོད་མེད་ལ་ཐེ་ཚོམ་
སྐྱེས་མོད། ཡིན་ནའང་མི་སུ་ཞིག་གིས་བཤད་པ་མི་ཤེས་ཏེ། “འཇིག་རྟེན་
འདིའི་མི་རྣམས་རྨི་ལམ་ཞིག་འཚོལ་བའི་ཆེད་དུ་འཇིག་རྟེན་དུ་ཡོང་བ་མ་ཡིན་
ནམ”ཞེས་པའི་སྐད་ཆ་དེ་དྲན་དུས། སེམས་ལ་ཡང་བསྐྱར་ཡིད་ཆེས་ཀྱིས་
ཁེངས་ཏེ་ཚམ་ཚོམ་མེད་པར་རྨི་ལམ་དེ་འཚོལ་བའི་ལམ་དུ་ཞུགས་འགྲོ་བ་རེད།
བཞི་པ།
ཚེ་རིང་ནར་སོན་པ་དང་བསྟུན་ནས། རྨི་ལམ་ནང་གི་བུ་མོ་ཆུང་ཆུང་
དེའང་ཁོའི་རྨི་ལམ་ནང་ནས་རིམ་གྱིས་ནར་སོན་ཕྱུང་། མོ་དུས་རྒྱུན་ཁོའི་རྨི་
ལམ་གྱི་འཇིག་རྟེན་ཏུ་མངོན། རྨི་ལམ་ནང་གི་བུ་མོ་དེ་ནར་སོན་པ་དང་
བསྟུན་ནས། ཚེ་རིང་གི་སེམས་པའང་དབྱར་ཁའི་མཚོ་མོ་བཞིན་བདེ་ཐབས་
བྲལ་པར་གྱུར། ད་ལྟ། ཁོ་གཉིས་ཀྱིས་ཕན་ཚུན་བདའ་རེས་བྱེད་པའི་རྩེད་མོ་
དེ་རྩེད་མཚམས་བཞག་ཟིན། ཁོས་སྔོན་ཆད་བཞིན་ཐེངས་རེ་རེའི་རྨི་ལམ་གྱི་
རྣམ་པ་ཇི་མ་ཇི་བཞིན་དུ་ཞིབ་འབྲི་བྱས་ཡོད། ཡིན་ནའང་སྐབས་དེར། ཁོས་
རྨི་ལམ་གྱི་རྣམ་པ་ཨ་ཕར་བཤད་མ་མྱོང་། དུས་སྐབས་དེའི་རྨི་ལམ་རྣམས་
ཕལ་ཆེར་གཅིག་མཚུངས་ཡིན་ལ། དེ་འདྲའི་གཅིག་མཚུངས་ཀྱི་རྨི་ལམ་ཧ་
ལམ་ལོ་གཉིས་ལ་རྒྱུན་འཁྱོངས་བྱས། གཤམ་དུ་ནི་ཁོས་ཞིབ་འབྲི་བྱས་པའི་
དུས་སྐབས་དེའི་རྨི་ལམ་ནང་གི་གཅིག་ཡིན།
“མདང་དགོང་མོ་ཡང་བསྐྱར་ངའི་རྨི་ལམ་དུ་བསླེབས། མོའི་བཞིན་
རས་སྔར་བཞིན་དཀར་ཞིང་ཟླུམ་ལ། མ་ནེའི་སྟེང་ན་སྔར་བཞིན་སྨེ་བ་ལྗང་ཁུ་
106



- ཡུལ་གྱར་རྡུང་ལེན་པ་ཞིག་གི་རྨི་ལམ།
དེ་འདུག མོ་ནི་ལྷ་མོ་ཞིག་མི་ཡུལ་དུ་ཕེབས་པ་དང་ཀུན་ནས་མཚུངས། མོའི་
འབུར་དུ་ཐོན་པའི་མྱོས་བུམ་ཟུང་དང་ཞི་ཞིང་དུལ་བའི་ཉམས་འགྱུར་ལ་ལྟ་་་་
བཞིན། ངའི་སེམས་ལ་མོ་ད་ལྟ་བཅུ་དྲུག་ལང་ཚོའི་ཆ་ཤས་ཡོངས་སུ་རྫོགས་
པའི་གཞོན་ནུ་མ་ཞིག་ཏུ་གྱུར་འདུག་པའི་ཚོར་སྣང་ཞིག་དབང་མེད་དུ་སྐྱེས་་་་
བྱུང་། མོས་བརྩེ་བའི་མིག་མདངས་ཀྱིས་ང་ལ་བར་མེད་དུ་ཅེར་འདུག མོའི་
མིག་མདངས་དེའི་ཁྲོད་དུ་གྲངས་མེད་ཀྱི་སྙིང་གཏམ་དང་འདོད་འདུན་མང་བོ་
ཞིག་ཟབ་མོར་སྦས་ཡོད་པ་གསལ་བོར་ཚོར་ཐུབ། ཡིན་ནའང་མོས་སྲབ་
མཉེན་གྱི་མཆུ་འདབ་ལྷབ་ལྷུབ་ངང་འགུལ་ཙམ་བྱས་པ་ལས་ཁ་ཅི་ཡང་གྲགས་
མ་སོང༌། ངས་ད་རུང་མོའི་མིང་ལ་ཅི་ཟེར་བ་མི་ཤེས་ལ། མོས་ཀྱང་ངའི་མིང་
ལ་ཅི་ཟེར་བ་དྲིས་མ་སོང༌། ངས་སྐད་ངག་འཇམ་པོས་དྲིས་མོད། མོས་
འཛུམ་ཞིག་བསྟན་པ་ལས་ལན་མ་བཏབ། ངེད་གཉིས་ཀྱིས་བརྩེ་བའི་མིག་
མདངས་ཀྱིས་ཕན་ཚུན་ལ་ཅེར་བཞིན་འགུལ་ཙམ་ཡང་མི་བྱེད་པར་འགྲེང་ནས་
བསྡད། ང་ལ་མོའི་ཉེ་སར་བཏུད་པའི་སྤོབས་པ་ཡོངས་སུ་བྲལ། ངས་ལག་པ་
ཕར་བསྲིངས་ནས་མོའི་ལག་པར་འཇུ་འདོད་མོད། ཡིན་ནའང་ཇི་ལྟར་
བསྲིངས་ཀྱང་མོའི་ལག་པར་རེག་མ་ཐུབ། ངེད་གཉིས་ཀྱིས་བརྩེ་བའི་མིག་
མདངས་ཀྱིས་ཕན་ཚུན་ལ་ཅེར་བཞིན་འགུལ་ཙམ་ཡང་མི་བྱེད་པར་འགྲེང་ནས་
བསྡད། རྗེས་སུ། ང་གཉིད་ལས་སད་བྱུང་།”
ལྔ་པ།
ཡུལ་གྱར་རྡུང་ལེན་པ་ཚེ་རིང་ལ་ངལ་དུབ་ཀྱི་ཚོར་བ་དྲག་པོ་ཞིག་སྐྱེས།
107



.
བསླུ་བྲིད། -
ཁོས་གོམ་མཚམས་བཞག་སྟེ་ཕྲག་མགོའི་པི་ཝང་འབྲུག་མགོ་ཅན་དེ་མར་བླངས་
ནས་སར་བཞག་པ་དང་། ནུབ་ཕྱོགས་སུ་ཁ་གཏད་དེ་ཙོག་རྗེས་རྒྱང་རིང་ལ་
ཅེར་ནས་འདུག།
རྒྱང་རིང་གི་གནམ་སའི་བར་མཚམས་སུ་དམར་ཀོར་ཀོར་གྱི་ཉི་མ་དེ་སྔ་
མོ་ནས་ནུབ་ཟིན་ལ། ཀླད་ཀྱི་མཚམས་སྤྲིན་དམར་པོ་ཁྲག་ལྟར་སྣང་། མདུན་
ཕྱོགས་སུ་མིང་མི་ཤེས་པའི་ཆུ་ཆུང་ཆུང་ཞིག་དལ་འཇགས་ངང་བཞུར་བཞིན་
མཆིས། དེ་ནི་ལྡོག་འབབ་ཆུ་བོ་ཞིག་རེད། ཡུལ་གྱར་རྡུང་ལེན་པ་ཚེ་རིང་ཟླ་
གཅིག་གི་སྔོན་ལ་ཆུ་དེ་དང་འཕྲད། དེ་དུས་ཆུ་དེ་ལ་ད་དུང་འགྲམ་དར་
ཆགས་འདུག ལམ་བར་དུ་ཁོ་ཆུ་དེ་དང་ཐེངས་མང་བོར་འཕྲད། ད་ལྟ་
དཔྱིད་མགོ་ཚུགས་ཟིན་མོད། རྩྭ་རྩི་ཤིང་རྣམས་ད་དུང་སྐྱེས་མེད་པས་སྔར་
བཞིན་དགུན་ཁ་ལྟར་སྐྱ་ཐོ་ཐོ་རུ་སྣང་། དེ་ལྟ་ནའང་། ཆུའི་འགྲམ་དར་སྔ་མོ་
ནས་ལྷུང་སྟེ་ལེབ་མོ་ལེབ་མོ་བཞིན་ཆུའི་ཁར་གཡེངས་ནས་ཆུ་བོའི་བཞུར་རྒྱུན་
དང་བསྟུན་ཏེ་ཕར་འགུལ་ཚུར་འགུལ་བྱེད་བཞིན་ཡོད། གློ་བུར་དུ། ཆུ་ངོས་
ནས་གྲང་རླུང་ཞིག་ལྡང་འོང་བས། ཁོས་རང་དབང་མེད་པར་གྲང་འདར་
ཞིག་བརྒྱབ།
ཡུལ་གྱར་རྡུང་ལེན་པ་ཚེ་རིང་ཡར་ལངས་ཏེ་པི་ཝང་འབྲུག་མགོ་ཅན་དེ་
རྒྱབ་ལ་འཁུར་ནས་ཆུའི་འགྲམ་དུ་སོང་། ཆུ་བོའི་འགྲམ་ལ་བསླེབས་དུས། ཁོ་
ལ་བཀྲེས་ལྟོགས་ཀྱི་ཚོར་བ་ཞིག་བྱུང་། ཁོ་མར་ཙོག་ནས་རུམ་ལས་ཤིང་གི་ཅ་
ནེ་དང་རྩམ་ཁུག་ཕྱིར་བླངས་ཏེ་སར་བཞག ཁོས་རྩམ་ཁུག་གི་ཁ་གྲོལ་ཏེ་
མཛུབ་གུའི་བར་ནས་རྩམ་པ་ཉུང་ཙམ་ཉུང་ཙམ་ཁ་ནང་ལ་ཐེངས་འགར་་་་་་་་
108



ཡུལ་གྱར་རྡུང་ལེན་པ་ཞིག་གི་རྨི་ལམ།
བཏབ་རྗེས། མར་སྒུར་ནས་ཤིང་གི་ཅ་ནེ་ནང་ལ་འཁྱག་སིབ་སིབ་ཀྱི་ཆུ་གང་
བཅུས་ནས་ཧུབ་ཀྱིས་ཁམ་གང་འཐུངས་ཏེ་ཁ་ནང་གི་རྩམ་པ་མིད། ཕོ་བ་
འགྲངས་རྗེས། ཁོས་རྩམ་ཁུག་དང་ཅ་ནེ་ཕྱིར་རུམ་ལ་བཅུག་སྟེ་རྨི་ལམ་དེའི་
ཕྱོགས་ལ་བསམ་བློ་གཏོང་ཞོར་ཆུའི་ངོས་སུ་ཅེར་ནས་བསྡད། ཡུན་རིང་ཞིག་
འགོར་བ་ན། ཁོས་པི་ཝང་འབྲུག་མགོ་ཅན་དེ་ལག་ལ་བླངས་ནས་བྱིལ་བྱིལ་
འགའ་བྱས་རྗེས། པི་ཝང་དཀྲོལ་ཞོར་སྦོམ་ལ་འགྱུར་ཁུགས་ལྡན་པའི་སྐད་
གདངས་ཀྱིས་ཡིད་སེམས་སྐྱོ་བར་བྱེད་པའི་གླུ་ཞིག་བླངས་བྱུང་།
རྨི་ལམ་གྱི་དགའ་མ།།
ཁྱེད་ཉིད་གང་དུ་འདུག
ཁྱེད་ཉིད་འཚོལ་བའི་ཆེད་དུ།
ང་རི་ལུང་སྤང་ཐང་གྲངས་མེད་བརྒྱུད། །
རྨི་ལམ་གྱི་དགའ་མ། །
ཁྱེད་ཉིད་གང་དུ་འདུག །
གླུ་ཚིག་དེ་ནི་ཁོས་ལོ་བཅོ་བརྒྱད་ཀྱི་སྟེང་དུ་བྲིས་པ་ཡིན་ལ། ནམ་རྒྱུན་
ཁོ་གླུ་ཆུང་འདི་ལེན་རྒྱུར་ཤིན་ཏུ་དགའ། གླུ་ཆུང་འདིའི་ཡིད་སྐྱོ་བའི་འགྱུར་
ཁུགས་དེ་ཁོ་སོང་ཟིན་པའི་གྲོང་སྡེ་དང་རྩྭ་ཐང་རེ་རེར་བསྐྱུར་ཡོད།
ཡིད་སྐྱོ་བའི་གླུ་སྒྲ་དེ་སྔ་མོ་ནས་རླུང་བུའི་རྒྱུ་ཕྱོགས་དང་བསྟུན་ཏེ་རྒྱང་
རིང་དུ་འཕུར་སོང་། ད་ལྟ། ཁོས་ཀྱང་པི་ཝང་འབྲུག་མགོ་ཅན་དེ་ལ་རེག་
རེག་བྱེད་ཞོར་རྒྱང་རིང་ལ་ཅེར་ནས་འདང་རྒྱག་གི་ནང་དུ་ལྷུང་འདུག
1 OO



བསླུ་བྲིད།
དྲུག་པ།
པི་ཝང་འབྲུག་མགོ་ཅན་དེ་ནི་ཚེ་རིང་གི་ཨ་ཕས་ཚེ་རིང་ལ་བསྐྱུར་པའི་
དངོས་པོ་གཅིག་པུ་སྟེ། ཚེ་རིང་གི་ཨ་ཕ་ཡང་མིང་གྲགས་ཅན་གྱི་རྡུང་ལེན་པ་
ཞིག་ཡིན། ཁོས《གླིང་རྗེ་གེ་སར་རྒྱལ་པོའི་སྒྲུང》གི་ལེ་ཚན་མང་བོ་ཞིག་ཆུ་
བཞུར་བཞུར་གྱིས་བཤད་ཐུབ་པར་མ་ཟད། མདོ་དབུས་ཁམས་གསུམ་གྱི་ས་
གནས་སོ་སོའི་དམངས་གཞས་ཀྱང་གང་མང་ཞིག་ལེན་ཤེས། དེའི་མི་ཚད་ཁོ་
ལ་པི་ཝང་འབྲུག་མགོ་ཅན་དེ་འདྲ་ཞིག་ལྡན་པས། ཁོའི་མཚན་སྙན་གྲགས་ནི་
དབྱར་ཁའི་འབྲུག་སྒྲ་ལྟར་གང་སར་ཁྱབ་འདུག པི་ཝང་འབྲུག་མགོ་ཅན་དེ་
ནི་ཁོའི་ཨ་ཕ་འཆི་ཁར་ཁོ་ལ་གནང་བ་ཡིན། ཨ་ཕའང་སྐད་གྲགས་ཅན་གྱི་
སྒྲུང་པ་ཞིག་སྟེ། ཨ་ཕ་འཆི་ཁར་ཁོས་པི་ཝང་འབྲུག་མགོ་ཅན་དེ་བུ་ལ་སྤྲད་
དེ“པི་ཝང་འབྲུག་མགོ་ཅན་འདི་ནི་རྒྱལ་དབང་ལྔ་པའི་སྐབས་ཀྱི་རོལ་ཆས་ཤིག་
ཡིན། འདི་ཙན་དན་གྱིས་བཟོས་པ་རེད། འདིའི་ཆེད་དུ། ཁྱོད་ཀྱི་མེས་པོ་
བཅུ་ལྷག་གི་སྲོག་ཤོར་སོང་ལ། འདི་ལ་བརྟེན་ནས་ཁྱོད་ནི་ཕུལ་དུ་བྱུང་བའི་
རྡུང་ལེན་པ་ཞིག་ཏུ་འགྱུར་ངེས”ཞེས་སྐད་ཆ་དེ་བཤད་རྗེས་མིག་ཟུང་རིམ་གྱིས་
ཟུམ་སོང་། དེའི་སྐབས་སུ། ཁོས་པི་ཝང་འབྲུག་མགོ་ཅན་དཀྲོལ་ཤེས་མོད།
ཨ་ཕའི་ལག་གི་པི་ཝང་འབྲུག་མགོ་ཅན་དེ་ལ་རེག་ཙམ་ཡང་བྱས་མ་མྱོང་། དེ་
བས་ཁོས་ཡ་མཚན་པའི་ངང་ཨ་ཕས་གནང་བའི་པི་ཝང་འབྲུག་མགོ་ཅན་དེའི་
རྒྱུད་སྐུད་ལ་མཛུབ་གུས་ཡང་མོས་རེག་ཚེ། དེ་མ་ཐག་སྔོན་ཆད་ཐོས་མ་མྱོང་
བའི་ཁྱད་མཚར་གྱི་སྒྲ་དབྱངས་ཤིག་དལ་གྱིས་ཁོའི་རྣ་བའི་བུ་ག་རུ་ཞུགས་འོང་།
110



，
，
，
ཡུལ་གྱར་རྡུང་ལེན་པ་ཞིག་གི་རྨི་ལམ།
དེ་དང་མཉམ་དུ་སྔར་ཡོད་མ་མྱོང་བའི་ཚོར་བ་ཞིག་ཁོའི་ལུས་ཡོངས་སུ་ཁྱབ་སྟེ།
རང་ཉིད་གློ་བུར་དུ་ཚད་ལྡན་གྱི་རྡུང་ལེན་པ་ཞིག་ཏུ་གྱུར་པའི་སྣང་བ་ཞིག་་་་
སྐྱེས། དེ་ནས་བཟུང་། ཁོས་རིན་ཐང་གཞལ་དུ་མེད་པའི་པི་ཝང་འབྲུག་མགོ་
ཅན་དེ་རྒྱབ་ལ་འཁུར་ནས་ས་གནས་སོ་སོར་འགྲིམས་པའི་མགོ་བརྩམས། ཧ་
ལམ་ལོ་སུམ་ཅུའི་སྐབས་སུ། ཁོ་ཁམས་ཕྱོགས་སུ་བསླེབས། དེ་ནི་ཚ་གདུག་ཆེ་
བའི་དབྱར་ཁ་ཞིག་སྟེ། ཚེ་སྲོག་གི་རང་མདངས་མངོན་པའི་ལྗང་མདོག་གི་རྩྭ་
ཐང་དང་དེའི་སྟེང་དུ་ཁྲ་ཆིལ་ལེར་བཞད་པའི་དཀར་དམར་སེར་གསུམ་གྱི་མེ་
ཏོག་སྣ་ཚོགས་ཀྱིས་ཁོའི་ཡིད་སེམས་དབང་མེད་དུ་དྲངས། དེ་བས་ཁོ་དེ་གར་
ཟླ་གཅིག་ལ་བསྡད། ཁོས་པི་ཝང་འབྲུག་མགོ་ཅན་དཀྲོལ་ཞོར་སྙན་ཞིང་
འགྱུར་ཁུགས་ལྡན་པའི་སྐད་གདངས་ཀྱིས་མི་རབས་ནས་མི་རབས་སུ་རྩྭ་ཐང་།
དེ་རུ་འཚོ་བའི་མི་རྣམས་ལ《 གླིང་རྗེ་གེ་སར་རྒྱལ་པོའི་སྒྲུང》བཤད་ཅིང་། ཡིད་
སེམས་སྤྲོ་བར་བྱེད་པའི་གཞས་ཆུང་གང་མང་ཞིག་བླངས། ཁོའི་སྙན་འཇེབས་
ཀྱི་གླུ་སྒྲས་རྩྭ་ཐང་དེའི་མི་རྣམས་ཀྱི་འཚོ་བ་བྲོ་བ་ལྡན་པར་བཏང་ལ། བུ་མོ་
ཞིག་གི་ཡིད་སེམས་ཀྱང་དབང་མེད་དུ་བཀུགས། བུ་མོ་དེ་ནི་ཚེ་རིང་གི་ཨ་མ་
རེད། ཁོ་རྩྭ་ཐང་དེའི་མི་རྣམས་དང་ཁ་གྱེས་ཏེ་ལམ་ལ་ཆས་སྐབས། བུ་མོ་
དེའང་ཁོའི་རྗེས་འབྲངས་ནས་ཡོང་། ལོ་གཅིག་གི་རྗེས་སུ་ཚེ་རིང་བཙས་ཤིང་།
ཚེ་རིང་བཙས་ནས་ཡུན་རིང་མ་འགོར་བར་མོ་ཚེ་ལས་འདས་སོང་། ཁོས་སྡུག་
བསྔལ་ཡོད་ཚད་ཁོག་ཏུ་སྦས་ནས་པི་ཝང་འབྲུག་མགོ་ཅན་དེ་རྒྱབ་ཏུ་འཁུར་་་་
ཞིང་། བུ་ཚེ་རིང་རུམ་ལ་བཅུག་སྟེ་ཡང་བསྐྱར་ཁེར་རྐྱང་གི་འགྲུལ་བཞུད་ཀྱི་
ལམ་དུ་ཞུགས། ནམ་རྒྱུན་ཚེ་རིང་གི་ངུ་སྐད་ཐོས་དུས་ཁོའི་སེམས་ལ་རང་



བསླུ་བྲིད།
ཤུགས་ཀྱིས་སྤྲོ་བ་ཞིག་སྐྱེས་འོང་། །
བདུན་པ།
ཐེངས་རེར་ཉིན་གཅིག་གི་འགྲུལ་བཞུད་ཀྱི་མཚམས་བཞག་ནས་ངལ་་་
གསོ་བའི་དུས་སུ། ཡུལ་གྱར་རྡུང་ལེན་པ་ཚེ་རིང་གིས་རང་དབང་མེད་པར་
སྦོམ་ཞིང་འགྱུར་ཁུགས་ལྡན་པའི་སྐད་གདངས་ཀྱིས་ཡིད་སེམས་སྐྱོ་བར་བྱེད་་་་
པའི་གླུ་ཆུང་དེ་ལེན་པར་བྱེད། ཐེངས་རེར་ཡིད་སེམས་སྐྱོ་བར་བྱེད་པའི་གླུ་
ཆུང་དེ་བླངས་ནས་ཅི་ཞིག་ལ་མནོ་བསམ་གཏོང་བའི་དུས་སུ། ཡུལ་གྱར་རྡུང་
ལེན་པ་ཚེ་རིང་གི་ཀླད་པའི་ནང་ལ་དབང་མེད་དུ་རང་ཉིད་ཀྱིས་འཚོལ་བཞིན་
པའི་རྨི་ལམ་དེ་འཆར་བར་འགྱུར།
ཁོས་དལ་མོར་མགོ་བོ་ཡར་བཀྱགས་ནས་མིག་མདངས་རྒྱང་རིང་གི་་་་་
ཕྱོགས་སུ་གཏད། མུན་རུབ་ལ་ཉེ། རྒྱང་རིང་གི་རི་ཚོགས་རབ་རིབ་ཀྱི་མཚན་
མོའི་སྨག་རུམ་གྱིས་གཡོགས་ཏེ་གསལ་ལ་མི་གསལ་བར་སྣང་། གྲང་ངར་གྱི་
རླུང་བུ་ཕྱོགས་བཞི་ནས་འཇབ་རྒོལ་གྱི་ཚུལ་དུ་ཤོར་ཡོང་བས་རེ་ཞིག་ལ་ཁོ་ནི་
སྡོད་མི་ཚུགས་པར་གྱུར། སྐབས་རེར་བྱིའུ་རེ་གཉིས་ཁོའི་མགོ་ཐོག་ནས་རྒྱང་
རིང་དུ་འཕུར་འགྲོ། ཁོས་སྔར་བཞིན་པི་ཝང་འབྲུག་མགོ་ཅན་དེ་ལ་རེག་རེག་
བྱེད་ཞོར་རང་ཉིད་ཀྱིས་འཚོལ་བཞིན་པའི་རྨི་ལམ་དེ་ལ་འདང་བརྒྱབ་ནས་་་་
བསྡད། །
ཅུང་ཙམ་འགོར་རྗེས། ཁོས་རུམ་ལས་སྣུམ་གྱིས་ཟིན་པའི་འབྲི་དེབ་
ཆུང་ཆུང་ཞིག་བླངས་ཏེ་ཕར་སློག་ཚུར་སློག་བྱེད་བཞིན་ཡོད། འབྲི་དེབ་ཆུང་
112



，
，
- ཡུལ་གྱར་རྡུང་ལེན་པ་ཞིག་གི་རྨི་ལམ།
ཆུང་དེའི་སྟེང་དུ་ཁོས་ལོ་བཅུ་བཞི་ནས་ད་བར་དུ་རྨིས་པའི་རྨི་ལམ་རྣམས་ཆད་
ལྷག་མེད་པར་ཞིབ་འབྲི་བྱས་འདུག ད་ལྟ་མུན་རུབ་ལ་ཉེ་བས་འབྲི་དེབ་སྟེང་
གི་ཡི་གེ་རབ་རིབ་ཏུ་སྣང་མོད། ཁོས་ནན་ཏན་གྱིས་ཤོག་ངོས་རེ་རེ་བཞིན་
ཕར་སློག དེའི་སྟེང་དུ་བྲིས་ཡོད་པ་ཐམས་ཅད་ཁོའི་ཀླད་པའི་ནང་ལ་རི་མོ་
བཞིན་བཀོད་ཡོད་པས། འབྲི་དེབ་ངོས་སུ་མ་བལྟས་རུང་རྨི་ལམ་གྱི་རྣམ་པ་དེ་
དག་མིག་ལམ་དུ་གཟུགས་ཅན་བཞིན་འཆར་འོང་། ཁོས་ནན་ཏན་གྱིས་འབྲི་
དེབ་ཆུང་ཆུང་དེ་ཕར་སློག་ཚུར་སློག་ཐེངས་འགའ་བྱས་རྗེས་ཕྱིར་རུམ་ལ་བཅུག
ཁོས་ཡང་བསྐྱར་མགོ་བོ་ཡར་བཀྱགས་ནས་རྒྱང་རིང་ལ་ལྟ་ཞོར་རང་ཉིད་ཀྱིས་
འཚོལ་བཞིན་པའི་རྨི་ལམ་དེ་ལ་འདང་བརྒྱབ་ནས་བསྡད།
བརྒྱད་པ།
-
-
-
་་
-
བུ་མོ་དེ་ཚེ་རིང་གི་རྨི་ལམ་དུ་ལང་ཚོ་རྣམ་པར་བཀྲ་བའི་གཞོན་ནུ་མ་་་་
ཞིག་ཏུ་གྱུར། དུས་སྐབས་དེ་ནི་ཚེ་རིང་ལ་དྲན་གདུང་གི་སྡུག་བསྔལ་གྱིས་ཆེ་
ཆེར་མནར་བཞིན་པའི་དུས་སྐབས་ཡིན། ཡིན་ནའང་དུས་སྐབས་དེར་བུ་མོ་
དེ་ཁོའི་རྨི་ལམ་དུ་ཐེངས་འགར་མ་གཏོགས་མངོན་མ་མྱོང་། དེའི་རྐྱེན་གྱིས་
ཁོའི་སེམས་ལ་སྔར་ཡོད་མ་མྱོང་བའི་སྐྱོ་སྣང་ཞིག་གིས་ཁེངས། དེ་ལྟ་ནའང་བུ་
མོ་དེའི་གཟུགས་བརྙན་དུས་དང་རྣམ་པ་ཀུན་ཏུ་ཁོའི་མིག་ལམ་ཏུ་གཟུགས་་་་
ཅན་བཞིན་མངོན་ཞིང་། ཁོའི་སེམས་པ་བདེ་འཇགས་བྲལ་བར་བཏང་།
ཁོས་དུས་སྐབས་དེའི་རྨི་ལམ་དག་སྣུམ་གྱིས་ཟིན་པའི་འབྲི་དེབ་ཆུང་ཆུང་དེའི་
སྟེང་ལ་ཆད་ལྷག་མེད་པར་བྲིས་ཏེ། ཨ་པ་དང་མི་གཞན་པར་ལྟ་རུ་བཅུག་མ་
1 13



བསླུ་བྲིད། –
མྱོང་། ཁོ་ནི་དུས་རྒྱུན་གཞན་གྱིས་མི་མཐོང་སར་སོང་སྟེ་འབྲི་དེབ་ཆུང་ཆུང་
དེའི་སྟེང་དུ་བཀོད་ཡོད་པའི་རྨི་ལམ་དག་ཡང་དང་བསྐྱར་དུ་བཀླགས་ཤིང་།
ལན་རེར་རྨི་ལམ་གྱི་རྣམ་པ་རུ་ཚུད་དེ་ཕྱིར་འབུད་ཐབས་བྲལ། དུས་སྐབས་
དེའི་རྨི་ལམ་དེ་དག་ཕལ་ཆེར་འདྲ་མཚུངས་ཡིན་ལ། གཤམ་དུ་ནི་ཁོས་སྣུམ་
གྱིས་ཟིན་པའི་འབྲི་དེབ་ཆུང་ཆུང་དེའི་སྟེང་དུ་བཀོད་ཡོད་པའི་དུས་སྐབས་་་་
དེའི་རྨི་ལམ་གྱི་ནང་གསེས་ཤིག་ཡིན།
“གང་ལྟར་ཀྱང་། མོ་དངོས་གནས་ནར་སོན་བྱུང་། ད་ལྟ་མོའི་བཞིན་
རས་སུ་སྔོན་ཆད་ཀྱི་དོགས་མི་བདེ་བའི་རྣམ་པ་དེ་ཆ་ཙམ་ཡང་མི་འདུག་ལ།
མཁུར་ཚོས་སུ་ལང་ཚོའི་འབྲས་བུ་རབ་ཏུ་སྨིན་པའི་བཀྲག་མདངས་ཤིག་འགོག་
མེད་དུ་འཚེར་བཞིན་གདའ། མོའི་མ་ནེའི་སྟེང་གི་སྨེ་བ་ལྗང་ཁུ་དེ་སྔར་བཞིན་
གསལ་བོར་སྣང་བས། ལྟ་ན་སྡུག་ཅིང་འོས་ཤིང་འཚམ་པ་ཞིག་རེད། མོས་
གནག་སྣུམ་དཀྱུས་རིང་གི་རི་དྭགས་མིག་ཟུང་ཆེ་ཆེར་བགྲད་དེ་ང་ལ་ཅེར་་་་་
འདུག ངས་མོའི་མིག་མདངས་ཀྱི་ཁྲོད་དུ་སྦས་ཡོད་པའི་མེ་ལྕེ་ལྟར་ལྷབ་ལྷུབ་
ཏུ་འབར་བཞིན་པའི་བརྩེ་དུངས་ཟབ་མོ་དེ་མཐོང་ཐུབ་ལ། སྨིན་མཚམས་སུ་
བསྡུས་ཡོད་པའི་སྐྱོ་ཤས་དང་ཁེར་རྐྱང་གི་སྡུག་བསྔལ་དེ་ཡང་ཚོར་ཐུབ། མོའི་
བྲང་ཁ་རུ་ལྡེམ་ལྡེམ་བྱེད་བཞིན་པའི་མཁྲེང་ལ་ཟླུམ་པའི་ཡིད་འོང་གི་ནུ་འབུར་
ཟུང་མཐོང་བས། ང་ནི་འདོད་ཆགས་ཀྱི་ཚོར་བ་དྲག་པོ་ཞིག་གིས་མྱོས་ཏེ་
དབུགས་ཀྱི་རྒྱུ་བའང་ཆད་ལ་ཁད་ཙམ་བྱས། མོའང་ང་དང་འདྲ་བར་འདོད་
ཆགས་ཀྱི་ཚོར་བ་དྲག་པོ་ཞིག་གིས་མྱོས་ཏེ་སྲབ་མཉེན་གྱི་མཆུ་འདབ་འགུལ་་་
འགུལ་བྱེད་ཞོར་ཅི་ཞིག་ལབ་བཞིན་འདུག ངེད་གཉིས་དལ་མོར་ཕན་ཚུན་གྱི་
114



- ཡུལ་གྱར་རྡུང་ལེན་པ་ཞིག་གི་རྨི་ལམ།
ཕྱོགས་སུ་བཏུད་མགོ་བརྩམས། ངེད་གཉིས་ཀྱིས་བརྩེ་བའི་མིག་མདངས་ཀྱིས་
ཕན་ཚུན་ལ་ཅེར་ཞིང་། སྐབས་སྐབས་སུ་ཕན་ཚུན་གྱི་སྙིང་ཆུང་གི་འཕར་ལྡིང་
གི་སྒྲའང་གསལ་བོར་ཐོས་ཐུབ། ད་ལྟ། ངེད་གཉིས་ཀྱི་བར་ལ་གོམ་པ་གཉིས་
གསུམ་ཙམ་ལས་མེད། ངེད་གཉིས་ཀྱིས་གོམ་མཚམས་བཞག་སྟེ་ཁ་རོག་གེར་
བརྩེ་བའི་མིག་མདངས་ཀྱིས་ཕན་ཚུན་ལ་ཅེར་ནས་བསྡད། བཟོད་དཀའ་བའི་
ལྷིང་འཇགས་ཤིག་གི་རྗེས་སུ། ངེད་གཉིས་ཀྱིས་མཆུ་འདབ་ལྷབ་ལྷུབ་འགུལ་
ཞོར་ཕར་བསྲིངས་ནས་ཕན་ཚུན་ལ་འོ་ཞིག་བྱེད་འདོད། ཡིན་ནའང་ཏག་
ཏག་སྐབས་དེར། གནམ་ལྕགས་ཐོག་མདའ་ལྟ་བུའི་སྐག་སྒྲ་ཞིག་གྲགས་པ་
དང་མཉམ་དུ། ས་གཞི་ངེད་གཉིས་ཀྱི་བར་ནས་གས་གཉིས་སུ་སོང་ལ། མཇུག་
མཐར་གཏིང་མི་མངོན་པའི་གཅོང་རོང་ཟབ་མོ་ཞིག་ཏུ་གྱུར། ངེད་གཉིས་
གཅོང་རོང་གི་ཁ་རུ་འགྲེང་སྟེ་བརྩེ་བའི་མིག་མདངས་ཀྱིས་ཕན་ཚུན་ལ་ཅེར་་་
ཞིང་ཕན་ཚུན་ལ་འབོད་འདོད་མོད། ལྐུགས་པ་བཞིན་ཁ་གྲག་རྒྱུ་མེད་པར་
གྱུར…...”
དགུ་པ།
མུན་རུབ་སོང་། རྒྱང་རིང་དང་ཐག་ཉེ་ཡི་ཡུལ་ལྗོངས་ཀུན་མཚན་མོའི་
སྨག་རུམ་གྱིས་ཁྱུར་མིད་དུ་བཏང་ནས་མཐོང་རྒྱུ་མི་འདུག་པས་ནག་ཐོམ་ཐོམ་
དུ་སྣང་། གྲང་ངར་གྱི་རླུང་བུ་སྔར་བཞིན་ཕྱོགས་བཞི་མཚམས་བརྒྱད་ནས་
བར་མེད་དུ་ལྡང་གིན་འདུག ཐག་མི་རིང་བའི་ལྡོག་འབབ་ཆུ་བོ་དེའི་ཕྱོགས་
སུ་དཀར་འོད་ཅིག་འཚེར་བཞིན་ཡོད་ལ། ལན་རེར་ཆབ་རོམ་ཕན་ཚུན་
115



བསླུ་བྲིད། །
བརྡབས་པ་ལས་བྱུང་བའི་ཆིལ་སྒྲ་ལས་ཆུ་བོ་དེ་བར་མེད་ཏུ་བཞུར་བཞིན་པ་་་
ཚོར་ཐུབ།
ཡུལ་གྱར་རྡུང་ལེན་པ་ཚེ་རིང་ཕ་བོང་ཞིག་གི་གན་དུ་འགྲེང་འདུག ཁོས་
པི་ཝང་འབྲུག་མགོ་ཅན་དེ་སར་བཞག་རྗེས་ཕ་བོང་དེ་ལ་ཁེན་ནས་ཙོག་སྟེ་མིག་
ཟུང་བཙུམས་ནས་བསྡད། ཉིན་གཅིག་གི་འགྲུལ་བཞུད་ཀྱི་ངལ་དུབ་ཆོམ་རྐུན་
བཞིན་ཕྱོགས་བཞི་ནས་འཇབ་ཡོང་སྟེ་ཁོའི་ལུས་སེམས་ཡོངས་སུ་བསྡམས་པས།
ཁོས་ད་ལྟ་དངོས་གནས་ངལ་གསོ་རན་འདུག་སྙམ།
བཅུ་པ།
ཚེ་རིང་གི་སྦོམ་ཞིང་འགྱུར་ཁུགས་ལྡན་ལ་རང་ཤུགས་ཀྱིས་བརྩེ་དུངས་་
ཤིག་མངོན་བཞིན་པའི་སྐད་ངག་དེ་ནི། ལྷན་སྐྱེས་སུ་ཡོད་པ་ཞིག་མ་ཡིན་པར་
ཕྱིས་སུ་སྦྱོང་བརྡར་གྱི་ཁྲོད་ནས་ཐོབ་པ་ཞིག་རེད། ཚེ་རིང་ཆུང་དུས་ནས་རོལ་
མོའི་ཕྱོགས་ལ་ཧ་ཅང་དགའ་བས། ཨ་ཕས་ཁོ་ལ་རེ་བ་ཆེན་པོ་བཅངས་ཡོད།
ཡིན་ནའང་། ཨ་ཕས་དུས་རྒྱུན་ཁོ་ལ་བཤད་རྒྱུར།
“ ཁྱོད་ལ་སྐད་ངག་བདེ་མོ་ཞིག་ལྡན་མོད། འོན་ཀྱང་ཚད་ལྡན་གྱི་རྡུང་
ལེན་པ་ཞིག་བྱེད་འདོད་ན་དེ་ཙམ་གྱིས་མི་ཆོག ཁྱོད་ཀྱིས་ད་དུང་ཧུར་བརྩོན་
སྒོས་སྦྱང་བ་བྱེད་དགོས།”
དུས་སྐབས་དེ་ནི་ཚེ་རིང་ལ་རྨི་ལམ་དེས་ཆེ་ཆེར་མནར་བཞིན་པའི་དུས་
སྐབས་ཡིན་པས། ཁོས་སེམས་ཀྱི་སྡུག་བསྔལ་ཡོད་ཚད་ཁོག་ཏུ་བཅུག་སྟེ་ཨ་
ཕའི་མཛུབ་སྟོན་འོག་སྦྱང་བ་ལྷོད་མེད་བྱས།
1 16



ཡུལ་གྱར་རྡུང་ལེན་པ་ཞིག་གི་རྨི་ལམ།
ཁོས་དབྱར་གསུམ་གྱི་ཚ་བ་དང་དགུན་གསུམ་གྱི་གྲང་ངར་ཁྱད་དུ་བསད་
དེ། འབྲུག་སྟོང་གི་ལྡིར་སྒྲ་དང་དྲག་རླུང་གི་ངར་སྐད་ཁྲོད་སྒྲའི་མཐོ་དམའ་ཕྲ་
སྦོམ་རིང་ཐུང་དམ་ལྷོད་སོགས་ཀྱི་ཚད་འཛིན་ཚུལ་ལ་སྦྱང་བ་མཐར་ཕྱིན་བྱས།
ཉིན་རེར་སྦྱང་མཚམས་བཞག་རྗེས། ཁོ་ཐང་ཆད་དེ་འགུལ་ཙམ་ཡང་བྱེད་མི་
ཐུབ་ལ། མིད་པ་ལས་རྣག་ཁྲག་ཀྱང་འཛག་བཞིན་འདུག།
ཚེ་རིང་ལོ་བཅུ་བདུན་ལ་བུད་པའི་སྐབས་ཀྱི་མཚན་མོ་ཞིག་ལ། ཁོས་
སྦྱང་མཚམས་བཞག་ནས་ངལ་གསོས་ཏེ་སོ་མ་རྨི་ལམ་གྱི་ཞིང་ཁམས་སུ་ཞུགས་
དུས། སྔར་ཐོས་མ་མྱོང་བའི་ཁྱད་མཚར་གྱི་རོལ་དབྱངས་ཤིག་རྒྱང་རིང་ནས་
ལྷོད་ཡངས་ངང་གྲགས་འོང་ལ། དེ་དང་མཉམ་དུ་དབུ་སྐྲ་དང་སྨ་ར་དཀར་
པོར་གྱུར་པའི་བགྲེས་སོང་ཞིག་བྱམས་བརྩེའི་ངང་ཁོའི་མིག་ལམ་དུ་མངོན་་་་་
ཞིང་། དུང་དཀར་གཡས་འཁྱིལ་ཆུང་ཆུང་ཞིག་ཁོའི་ཁ་ནང་ལ་བཞག་སྟེ་མིད་
དུ་བཅུག་རྗེས། འཛུམ་དམུལ་དམུལ་གྱིས་བཤད་རྒྱུར། །
“བུ་ལགས་གསོན་ཅིག ད་ལྟ་ཁྱོད་ནི་རང་གི་རེ་འདོད་ལྟར་ཕུལ་དུ་
བྱུང་བའི་རྡུང་ལེན་པ་ཞིག་ཏུ་གྱུར་ཟིན། ད་ནས་བཟུང་། ཁྱོད་ཀྱིས་སྙན་
པའི་གླུ་སྒྲས་ལྗོངས་འདིའི་འགྲོ་བ་མིའི་སེམས་ལ་དྲོད་ཁོལ་གནོངས་མཛོད་་་་་
ཅིག”
ཡང་བསྐྱར་ཁྱད་མཚར་གྱི་རོལ་དབྱངས་ཤིག་རྒྱང་རིང་ནས་ལྷོད་ཡངས་
ངང་གྲགས་འོང་བ་དང་མཉམ་དུ། དབུ་སྐྲ་དང་སྨྲ་ར་དཀར་པོར་གྱུར་པའི་
བགྲེས་སོང་དེ་འཇའ་ལྟར་མི་སྣང་བར་གྱུར། །
ཚེ་རིང་གཉིད་ལས་སད་དུས། ནམ་ལངས་ནས་ཕྱོགས་བཞི་བོ་དཀར་
1 17



བསླུ་བྲིད། -
གསལ་ལེར་འདུག ཁོས་དེ་མ་ཐག་མདང་དགོང་གི་ཁྱད་མཚར་གྱི་རྨི་ལམ་དེ་
དྲན་བྱུང་། ཁོ་ལ་ཡ་མཚན་ཞིག་སྐྱེས་ཏེ་ཡར་ཙོག་ནས་རྨི་ལམ་དེ་མགོ་ནས་
མཇུག་བར་ཕྱིར་དྲན་བྱས། རིམ་གྱིས་ཁོས་རང་ཉིད་ལ་འགྱུར་ལྡོག་ཅུང་ཙམ་
བྱུང་ཡོད་པ་ཚོར་མོད། དངོས་གནས་འགྱུར་ལྡོག་ཅི་ཞིག་བྱུང་ཡོད་པ་མ་ཤེས།
དེ་ནས་ཁོས་དབང་མེད་དུ་གླུ་ཞིག་གྱེར་འདོད་བྱུང༌། བསམ་ཡུལ་ལས་
འདས་པ་ནི། ཁོའི་སྐད་ངག་སྔར་དང་མི་འདྲ་བར་སྦོམ་ཞིང་འགྱུར་ཁུགས་
ལྡན་ལ། ད་དུང་རང་ཤུགས་ཀྱིས་བརྩེ་དུངས་ཤིག་མངོན་འདུག ཁོས་གློ་བུར་
དུ་རང་ཉིད་ལ་ལྷའི་བྱིན་རླབས་ཐོབ་པ་ཚོར་བས་དགའ་སྤྲོའི་ངང་གནམ་ལྡིང་
ས་ལྡིང་བྱས། གནོན་ཐབས་བྲལ་པའི་དགའ་སྤྲོའི་ཚོར་བ་དེའི་ཁྲོད་དུ། ཁོས་
བདེ་སྐྱིད་ངང་མིག་ཟུང་བཙུམས་ཏེ་ལུས་ངག་ཡིད་གསུམ་སྒོས་ལྷ་དེ་ལ་གསོལ་
བ་བཏབ། ལུས་ངག་ཡིད་གསུམ་སྒོས་ལྷ་དེ་ལ་བསྟོད་བསྔགས་བྱས། ལུས་
ངག་ཡིད་གསུམ་སྒོས་ལྷ་དེ་ལ་བཀའ་དྲིན་ཞུས། ལུས་ངག་ཡིད་གསུམ་སྒོས་ལྷ་
དེ་ལ་འབོད་པ་མཛད།
ཁོའི་སྙན་འཇེབས་ཀྱི་གླུ་སྒྲ་སྦྲ་གུར་ཕྱི་རུ་མ་ཎི་ཟློ་བཞིན་པའི་ཨ་ཕས་་་་
ཐོས་སོང་། ཐོས་ནས་ཀྱང་རྣར་མ་སོང་བར་སྦྲ་གུར་ནང་ལ་འཛུལ་ཡོང་ནས་
བློ་གཅིག་སེམས་གཅིག་ངང་གསོལ་བ་འདེབ་བཞིན་པའི་ཚེ་རིང་ལ་ལྟ་ཞོར་ཐེ་
ཚོམ་ངང་ད་སོ་མའི་གླུ་སྒྲ་དེ་གང་ནས་གྲགས་འོང་ཟེར། ཚེ་རིང་གིས་དགོད་
ཞོར་ཡང་བསྐྱར་ཐེངས་གཉིས་ལ་བླངས་རུང་། ཨ་ཕ་ད་དུང་ཡིད་མ་ཆེས་པར་
ཁོ་ལ་ཅེར་འདུག དེ་ནས་ཁོས་མདང་དགོང་གི་རྨི་ལམ་དེ་མགོ་མཇུག་ཆ་ཚང་
བར་ཨ་ཕ་ལ་བཤད།
118



- ཡུལ་གྱར་རྡུང་ལེན་པ་ཞིག་གི་རྨི་ལམ།
ཨ་ཕས་ཚེ་རིང་གི་སྐད་ཆར་ཉན་རྗེས་རེ་ཞིག་ཧད་དེ་འགུལ་ཙམ་ཡང་མི་
བྱེད་ལ། རིམ་གྱིས་གཉེར་མས་ཁེངས་པའི་གདོང་ལ་འཛུམ་ཞིག་རྒྱས་ཏེ་སྐད་
གསང་མཐོན་པོས་འདི་ལྟར་སྐད་བརྒྱབ་བྱུང་། །
“ཨ་ཙི། ངའི་བསམ་དོན་ཇི་བཞིན་འགྲུབ་སོང་། ངའི་བསམ་དོན་ཇི་
བཞིན་འགྲུབ་སོང་།”
ལོ་དེར། ཚེ་རིང་གི་ཨ་ཕ་འཆི་བདག་གི་ཞགས་པས་ཟིན་ཏེ་ཕྱི་མའི་
ཡུལ་དུ་ཕྱིན།
བཅུ་གཅིག་པ།
ཡུན་རིང་མ་འགོར་བར། ཡུལ་གྱར་རྡུང་ལེན་པ་ཚེ་རིང་གཉིད་དུ་ཡུར་
ནས་རྨི་ལམ་གྱི་ཞིང་ཁམས་སུ་ཞུགས།
རྨི་ལམ་དུ། བུ་མོ་དེ་རྒྱང་རིང་ནས་ཚབ་ཚུབ་ངང་ཚུར་ཤོར་ཡོང་། མོའི་
སྐྲ་ལོ་ཟང་ཟིང་དུ་འཛིང་ཡོད་ལ། ནམ་རྒྱུན་ཞི་ཞིང་དུལ་པའི་བབ་ཆགས་ཀྱི་
ཉམས་འགྱུར་དེ་ཆ་ཙམ་ཡང་མི་འདུག མིག་རྡེབ་དབང་ཙམ་གྱིས་མོ་ཁོའི་ཉེ་
སར་བསླེབས། ཁོ་གཉིས་ཀྱི་བར་ལ་གོམ་པ་འགའ་ལྷག་ལས་མི་འདུག མོས་
མཆུ་འདབ་ལྷབ་ལྷུབ་ཏུ་འགུལ་ཞོར་ཅི་ཞིག་བཤད་འདོད་པའི་ཉམས་བསྟན།
མོའི་མཆུ་འདབ་ལྷབ་ལྷུབ་ཏུ་འགུལ་བ་དང་བསྟུན་ནས་མ་ནེའི་སྟེང་གི་སྨེ་བ་་་
ལྗང་ཁུ་དེའང་འགུལ་ཙམ་འགུལ་ཙམ་བྱེད་བཞིན་ཡོད། མོའི་ཚབ་ཚུབ་ཀྱི་
ཚུགས་ཀ་དེ་མཐོང་བས་ཁོའང་མོའི་གན་ལ་བཏུད། ཁོས་མོར་ཁྱོད་འདི་ལྟར་
འཚབ་དོན་ཅི་ཡིན་ཅེས་འདྲི་འདོད་མོད། ཡིན་ནའང་ཁ་གདངས་པ་ལས་སྒྲ་
119



|
་
བསླུ་བྲིད།
ཅི་ཡང་འབྱིན་མ་ཐུབ། མོ་འཇིགས་སྐྲག་ངང་རྗེས་ལ་ལྟ་ཞོར་མུ་མཐུད་དུ་ཁོའི་
གན་ལ་བཏུད་བཞིན་འདུག ད་ལྟ། ཁོ་གཉིས་ཀྱི་བར་ན་གོམ་པ་བཞི་ལྔ་ཙམ་
ལས་མེད། རེ་ཞིག་ཁོ་གཉིས་ཀྱི་གདོང་ལ་འཛུམ་ཆུང་ཞིག་ལངས་ནས་གོམ་
མཚམས་བཞག་སྟེ་ཕན་ཚུན་ལ་ཅེར་ནས་བསྡད། ཡིན་ནའང་། ཁོ་གཉིས་
ཡང་བསྐྱར་གོམ་པའི་འདེགས་འཇོག་བསྒྱུར་ཏེ་ཕན་ཚུན་གྱི་གན་ལ་བཏུད་་་་་་
བསམ་དུས། ཁོ་གཉིས་ནི་ས་དེ་རུ་བཞེངས་པའི་འཇིམ་སྐུ་བཞིན་རང་རང་ས་
རུ་འགུལ་རྒྱུ་མེད་པར་གྱུར། དེ་ལྟ་ནའང་། ཁོ་གཉིས་ཀྱིས་ཧུར་ཐག་སྒོས་
ཕན་ཚུན་གྱི་གན་ལ་བཏུད་ཅི་ཐུབ་བྱས། ཁོ་གཉིས་བར་གྱི་གོམ་པ་བཞི་ལྔ་
ཙམ་གྱི་བར་ཐག་དེ་སྔར་བཞིན་འདུག རིམ་གྱིས་ཁོ་གཉིས་བར་གྱི་བར་ཐག་
དེ་ཅུང་ཙམ་ཇེ་ཐུང་ལ་སོང་། ཁོས་ལག་པ་ཕར་བསྲིངས་ཏེ་བུ་མོ་དེ་རང་གི་
གན་ལ་འཐེན་ནས་སེམས་གསོའི་ཚིག་འགའ་བརྗོད་འདོད་ལ། མོས་ཀྱང་མཆུ་
འདབ་ལྷབ་ལྷུབ་ཏུ་འགུལ་ཞོར་ལག་པ་ཚུར་བསྲིངས། ཁོ་གཉིས་ཀྱི་ལག་སོར་
ཕན་ཚུན་ཐུག་ལ་ཁད་ཙམ་བྱས་ཏེ། བར་ན་སོར་གང་དོ་ཙམ་ལས་མི་འདུག
ཡིན་ནའང་སྐབས་དེར། ཁོ་གཉིས་ནི་རི་མོའི་སྟེང་གི་མི་གཉིས་བཞིན་འགུལ་
རྒྱུ་མེད་པར་གྱུར། ཁོ་གཉིས་ཀྱིས་རེ་བའི་མིག་མདངས་ཀྱིས་ཕན་ཚུན་ལ་བརྩེ་
དུངས་ཟབ་མོའི་སྒོ་ནས་ཅེར་ཡོད་ལ། ངོ་ཧྲིལ་བོར་བཟོད་དཀའ་བའི་སྡུག་
བསྔལ་དང་ཁེར་རྐྱང་། རེ་ཆད། ཐེ་ཚོམ་སོགས་ཀྱི་རྣམ་འགྱུར་གྱིས་ཁེངས་
འདུག གློ་བུར་དུ། རྣ་བར་གཟན་པའི་སྒྲ་ཞིག་དང་མཉམ་དུ། གར་འོང་
མི་ཤེས་པའི་ཆུའི་རླབས་ཕྲེང་ཞིག་གིས་ཁོ་གཉིས་སོ་སོར་གཏོར་ཞིང་བུ་མོ་དེ་་་
ཁྱེར་ནས་རྒྱང་རིང་དུ་སོང་། ཁོ་རླབས་ཕྲེང་དེའི་རྗེས་འབྲངས་ནས་རྒྱུག་ཞོར་
120



ཡུལ་གྱུར་རྡུང་ལེན་པ་ཞིག་གི་རྨི་ལམ།
དུ་སྐད་གསང་མཐོན་པོས་བུ་མོ་དེ་འབོད་བསམ་ཡང་། ཁ་གདངས་པ་ཙམ་
ལས་སྒྲ་ཅི་ཡང་འབྱིན་མ་ཐུབ། ཁོ་མུ་མཐུད་དུ་རླབས་ཕྲེང་དེའི་རྗེས་འབྲངས་
ནས་བརྒྱུགས། གློ་བུར་དུ། རླབས་ཕྲེང་དེ་ལས་སྐྱི་གཡའ་བའི་དགོད་སྒྲ་
འགའ་གྲགས་རྗེས་གར་སོང་ཆ་མེད་དུ་གྱུར་སོང……...
ཡུལ་གྱར་རྡུང་ལེན་པ་ཚེ་རིང་གློ་བུར་དུ་འཇིགས་སུ་རུང་བའི་རྨི་ལམ་དེ་
ལས་སད་བྱུང་། ཁོའི་ངོ་མདོག་སྐྱ་བོར་གྱུར་ནས་དབུགས་ཧལ་ཧལ་གྱིས་
འདར་གཡེང་བྱེད་བཞིན་ཡོད་ལ། ལུས་ཡོངས་རྔུལ་ཆུས་བརླན་འདུག
ནམ་ལངས་ཟིན། ཡུལ་གྱར་རྡུང་ལེན་པ་ཚེ་རིང་ད་དུང་ད་སོ་མའི་
འཇིགས་སུ་རུང་བའི་རྨི་ལམ་དེའི་རྣམ་པ་ལས་ཕྱིར་འབུད་མ་ཐུབ། ཁོའི་ངོ་
མདོག་སྔར་བཞིན་སྐྱ་བོར་འདུག་ལ་སྔར་བཞིན་དབུགས་ཧལ་ཧལ་གྱིས་འདར་
གཡེང་བྱེད་བཞིན་ཡོད།
ཡུན་རིང་ཞིག་འགོར་རྗེས། ཁོ་དལ་མོར་ཡར་ཙོག་སྟེ་འགུལ་ཙམ་ཡང་
མི་བྱེད་པར་རྒྱང་རིང་ལ་ཅེར་ནས་བསྡད། ཁོས་ཅི་ཐུབ་ཀྱིས་སེམས་པ་ཕྱོགས་
གཞན་ལ་གཡེངས་ནས་འཇིགས་སུ་རུང་བའི་རྨི་ལམ་དེའི་རྣམ་པ་ལས་འབུད་
ཐབས་བྱས། །
ད་ལྟ། ཁོའི་སེམས་པ་དངོས་གནས་ཅུང་ལྷིང་འཇགས་སུ་གྱུར་འདུག
ཁོས་མདང་དགོང་གི་རྨི་ལམ་དེ་ནི་ཅི་འདྲའི་འཇིགས་སུ་རུང་བ་ཞིག་ཡིན་རུང་།
རང་ཉིད་ཀྱིས་སྔར་བཞིན་ཆད་ལྷག་མེད་པར་ཟིན་བྲིས་སུ་དགོད་དགོས་ཞེས་་
བསམས་ནས། རུམ་ལས་སྣུམ་གྱིས་ཟིན་པའི་འབྲི་དེབ་ཆུང་ཆུང་དེ་ཕྱིར་
བླངས་ཏེ། ཕྱིར་དྲན་བྱེད་ཞོར་འདར་སིག་སིག་གིས་ཡི་གེ་རེ་རེ་བཞིན་བྲིས།
121



བསླུ་བྲིད།
བཅུ་གཉིས་པ།
ཡིན་ནའང་། ཨ་ཕ་འཆི་ཁར་ཁོའི་ལག་ཟུང་ལ་དམ་པོར་འཇུས་ནས་
ནན་གྱིས་བཤད་རྒྱུར། །
“རྨི་ལམ་དེ་ཅིས་ཀྱང་འཚོལ་མི་རུང་། དེ་ནི་སྟོང་བ་ཉིད་དོ། །”
ཨ་ཕའི་སྐད་ཆར་ཉན་རྗེས། ཁོས་ཅི་ཡང་མི་སྨྲ་བར་ཨ་ཕའི་གཉེར་མས་
ཁེབས་པའི་གདོང་ལ་ཅེར་ནས་བསྡད། ཨ་ཕས་ཀྱང་བརྩེ་བའི་མིག་མདངས་
ཀྱིས་ཁོ་ལ་ཅེར་འདུག ཅུང་ཙམ་འགོར་རྗེས། ཨ་ཕའི་འོད་མདངས་ཡོངས་
སུ་ཉམས་པའི་མིག་ཟུང་དལ་གྱིས་ཟུམ། །
ཚེ་རིང་ལ་ལྷའི་བྱིན་རླབས་ཐོབ་ནས་དགའ་སྤྲོའི་གནས་སུ་ཚུད་འདུག་་
པའི་དུས་སྐབས་དེར། ཨ་ཕས་ཁོའི་སྣུམ་གྱིས་ཟིན་པའི་འབྲི་དེབ་ཆུང་ཆུང་དེ་
མཐོང་བྱུང་། འབྲི་དེབ་ཆུང་ཆུང་དེ་བཀླགས་རྗེས། ཨ་ཕའི་སེམས་ཁ་མི་བདེ་
བར་གྱུར། ཨ་ཕས་ཕྱོགས་གཅིག་ནས་རང་གི་བུ་ལ་ལྷའི་བྱིན་རླབས་ཐོབ་པར་
དགའ་སྤྲོ་སྐྱེས་ཤིང་། ཕྱོགས་གཅིག་ནས་རང་གི་བུ་ལ་རྨི་ལམ་དེ་འདྲ་ཞིག་
གིས་མནར་བཞིན་པར་སེམས་ཁུར་བྱས། ཨ་ཕའི་གདོང་གི་གཉེར་མ་ཉིན་རེ་
ལས་ཉིན་རེར་ཇེ་ཟབ་ཏུ་གྱུར་ལ། ལུས་པོའང་ཉིན་རེ་ལས་ཉིན་རེར་སྐམ་རིད་
དུ་གྱུར། ལོ་དེའི་དགུན་ཁའི་གྲང་རླུང་འུར་འུར་དུ་ལྡང་བའི་མཚན་མོ་ཞིག་ལ།
ཨ་ཕས་ཚེ་ཡི་འདུ་བྱེད་བཏང་སྟེ་འཇིག་རྟེན་མི་ཡུལ་དང་གཏན་དུ་གྱེས། དེ་
ནས་བཟུང་ཁོའང་གཅིག་པུ་འགྲུལ་བཞུད་ཀྱི་ལམ་ལ་ཞུགས་ཏེ་ཁེར་རྐྱང་གི་་་་
ཡུལ་གྱར་རྡུང་ལེན་པ་ཞིག་ཏུ་གྱུར།
122



— ཡུལ་གྱར་རྡུང་ལེན་པ་ཞིག་གི་རྨི་ལམ།
མི་ཚེ་འདིར། ཨ་ཕས་མི་ཡུལ་གྱི་བདེ་སྡུག་གྲངས་མེད་ཅིག་མྱངས་ཤིང་།
ཀྱག་ཀྱོག་གི་ལམ་བུ་གང་མང་ཞིག་བརྒྱུད་ལ། འཇིག་རྟེན་བླང་དོར་གྱི་གནས་
ཀུན་མཐིལ་ཕྱིན་པར་རྟོགས་པས་ད་གཟོད་དེ་ལྟར་བཤད་པ་མ་ཡིན་ནམ། ཨ་
ཕ་ཚེ་ལས་འདས་རྗེས། ཡུལ་གྱར་རྡུང་ལེན་པ་ཚེ་རིང་གིས་སྐབས་སྐབས་སུ་དེ་
ལྟར་བསམ་བཞིན་ཡོད།
བཅུ་གསུམ་པ།
ཉི་མ་རྒྱང་རིང་གི་གནམ་སའི་མཚམས་སུ་དམར་ཀོར་ཀོར་དུ་སྣང་། ཉི་
མའི་མཐའ་འགྲམ་དུ་སྤྲིན་ནག་ལེབ་མོ་འགའ་ལྷོད་ཡངས་ངང་ཕར་གཡོ་ཚུར་་
གཡོ་བྱེད་བཞིན་འདུག ཡུད་ཙམ་འགོར་རྗེས། སྤྲིན་ནག་ལེབ་མོ་དེ་དག་
གིས་ཉི་མའི་མཐའ་མཇུག་གི་འོད་སྣང་ཁྱུར་མིད་དུ་བཏང་བས། ཉི་མ་ནི་ཟླ་བ་
ལྟར་སྐྱ་ཐོ་ཐོ་རུ་གྱུར།
ཡུལ་གྱར་རྡུང་ལེན་པ་ཚེ་རིང་སྔར་བཞིན་ལམ་དུ་སྐྱོད་བཞིན་མཆིས།
ལམ་བར་དུ། མདང་དགོང་གི་འཇིགས་སུ་རུང་བའི་རྨི་ལམ་དེ་ཡང་ཡང་མིག་
ལམ་དུ་འཆར་བས། ཁོའི་ཡིད་སེམས་བདེ་ཐབས་བྲལ་པར་གྱུར། ཁོས་དེ་རིང་
ཡང་མིང་མི་ཤེས་པའི་ལྡོག་འབབ་ཆུ་བོ་དེ་དེད་ནས་ཡོང་བ་ཡིན། དེ་རིང་གི་
ཆུ་བོ་ནམ་རྒྱུན་ལྟར་དྭངས་མོ་ཞིག་མིན། ཆུའི་ཁ་རུ་གཡེང་བའི་དག་གཙང་གི་
ཆབ་རོམ་དེ་དག་གར་སོང་མི་ཤེས་ལ། གནས་དེ་ས་རྡུལ་དང་རྩྭ་ཆག་སོགས་
ཀྱིས་གཡོགས་འདུག དེའི་སྟབས་ཀྱིས་ཁོའི་ཡིད་སེམས་མྱ་ངན་གྱི་ཚོར་བ་ཞིག་
གིས་གདུང་ཞིང་ལྷག་པར་བདེ་ཐབས་བྲལ་པར་གྱུར།
123



E
བསླུ་བྲིད།
ཉི་མ་ནུབ་ཟིན། གནམ་སའི་བར་མཚམས་ཀྱི་སྤྲིན་ནག་ལེབ་མོ་དེ་དག་
ད་དུང་ལྷོད་ཡངས་ངང་ཕར་གཡོ་ཚུར་གཡོ་བྱེད་བཞིན་འདུག སྐབས་དེར།
གསལ་ལ་མི་གསལ་བའི་མདུན་ཕྱོགས་སུ་གྲོང་སྡེ་ཞིག་མངོན་བྱུང་། གྲོང་སྡེ་
མཐོང་བས་ཡུལ་གྱུར་རྡུང་ལེན་པ་ཚེ་རིང་གི་སེམས་ལ་རང་དབང་མེད་པར་་་་་
དགའ་སྤྲོའི་ཚོར་བ་ཞིག་སྐྱེས། བསྟུད་མར་ཉིན་འགའ་ལ་ཁོ་གྲོང་སྡེ་ཞིག་དང་
མ་འཕྲད། གྲོང་སྡེ་ནི་མི་རྣམས་འདུས་ས་ཡིན་པས་། ནམ་རྒྱུན་གྲོང་སྡེ་དང་
འཕྲད་ཚེ་ཁོའི་སེམས་ལ་རང་དབང་མེད་པར་དགའ་སྤྲོའི་ཚོར་བ་ཞིག་སྐྱེས་་་་
འོང་ཞིང་། དེ་རུ་ཉིན་གཉིས་གསུམ་ཞིག་ལ་འདུག་ངེས་ཡིན། ཁོའི་སྙན་
འཇེབས་ཀྱི་གླུ་སྒྲས་མི་རྣམས་ཀྱི་ཡིད་སེམས་དབང་མེད་དུ་བཀུགས་པས། ལམ་
ལ་ཆས་སྐབས་མི་རྣམས་ཀྱིས་ཁོ་ལ་རྒྱགས་བྲོ་དང་། ཉེར་མཁོའི་དངོས་པོ་གང་
མང་ཞིག་འབུལ་ངེས་རེད།
མིང་མི་ཤེས་པའི་ལྡོག་འབབ་ཆུ་བོ་དེའང་གྲོང་སྡེ་དེའི་ཕྱོགས་ནས་བཞུར་
འོང་བ་ཡིན་པས། ཁོ་ཆུ་བོ་དེའི་འགྲམ་ནས་མུ་མཐུད་དུ་མདུན་ལ་སོང་།
སྡེ་འདབས་སུ་བསླེབས་དུས། ཁོས་གློ་བུར་དུ་མིང་མི་ཤེས་པའི་ལྡོག་
འབབ་ཆུ་བོ་དེའི་མཐའ་འགྲམ་དུ་མི་མང་བོ་ཞིག་རུབ་འདུག་པ་མཐོང་། དེ་
རྣམས་ཀྱིས་སྐད་གསང་མཐོན་པོས་ཅི་ཞིག་ལབ་གླེང་བྱེད་བཞིན་ཡོད། ཁོས་
གོམ་མཚམས་བཞག་སྟེ་ཡུད་ཙམ་ལ་བལྟས་རྗེས། དལ་གྱིས་དེ་རྣམས་ཀྱི་ཕྱོགས་
སུ་སོང་།
དེ་རྣམས་ཀྱི་གན་ལ་བསླེབས་དུས། དེའི་ཁྲོད་ཀྱི་མི་ཞིག་གིས་ཁོ་མཐོང་
བྱུང་། མི་དེས་ཁ་ཕྱིར་འཁོར་ནས་ཧ་ལས་པའི་ངང་ཁོ་ལ་ཅེར་འདུག་
124



ཡུལ་གྱུར་རྡུང་ལེན་པ་ཞིག་གི་རྨི་ལམ།
ཁོས་གོམ་མཚམས་བཞག་སྟེ་ལག་ཟུང་ཐལ་མོ་སྦྱར་ནས་གུས་འདུད་ཅིག་
བྱས་རྗེས་སེམས་ཆུང་ངང་འདི་ལྟར་དྲིས།
“ ཁྱོད་ཚོ་དེ་རུ་རུབ་ནས་ཅི་ཞིག་བྱེད་ཀྱིན་ཡོད།”
“ང་ཚོས་ཆུས་ཁུར་ཡོང་བའི་བུ་མོ་ཞིག་ལ་ལྟ་བཞིན་ཡོད།” མི་དེས་དེ་
ལྟར་ལན་བཏབ་ཅིང་། སྔར་བཞིན་ཧ་ལས་པའི་ངང་ཁོ་ལ་ཅེར་འདུག
“བུ་མོ་ཅི་འདྲ་ཞིག་རེད།” ཁོའི་སེམས་ལ་རང་ཤུགས་ཀྱིས་འཇིགས་
སྣང་ཞིག་སྐྱེས་ཤིང་། ཚབ་ཚུབ་ངང་དེ་ལྟར་དྲིས།
མི་དེ་ལ་སུ་ཞིག་གིས་སྐུལ་མ་བྱས་པ་བཞིན་ད་སོ་མའི་གདོང་གི་ཧ་ལས་
པའི་རྣམ་འགྱུར་དེ་གར་སོང་ཆ་མེད་དུ་གྱུར་ལ་ཚམ་ཚོམ་མེད་པར་བཤད་རྒྱུར།
“ངོ་མས་རྣར་འགྲོ་དཀའ། དེ་ནི་ཆུ་རྙོག་འདིས་ཁུར་འོང་བའི་བེམ་པོ་
ཞིག་རེད་ཅེ་ན་སུས་རྣར་འགྲོ། དེ་ནི་ད་སོ་མ་གཉིད་ལས་སད་པ་ལྟར་མཁུར་
ཚོས་སུ་ད་དུང་དམར་མདངས་ཤིག་ཆགས་ཡོད་ལ། ལུས་ཡོངས་ལྡན་ལྗིན་གྱི་
དྲི་མས་མ་གོས་པར་གཙང་མར་འདུག འོ། དེའི་མ་ནེའི་སྟེང་ན་ད་དུང་རྨེ་
བ་ལྗང་ཁུ་ཞིག་འདུག ཨ་ཨ། དེ་ནི་ཅི་འདྲའི་ཡིད་དུ་འོང་བ་ཞིག...”
ཡུལ་གྱར་རྡུང་ལེན་པ་ཚེ་རིང་གི་ཀླད་པའི་ནང་ལ་ཙག་ཤད་ཅིག་རྒྱུག་པ་
དང་མཉམ་དུ་ཅི་ཡང་མི་ཐོས་པར་གྱུར། ཁོས་མྱ་ངན་གྱི་སྨྲེ་སྔགས་ཆེ་ཆེར་
འདོན་ཞོར་འདི་ལྟར་སྐད་བརྒྱབ་བྱུང་།
“ཀྱེ་ཧུད། འདི་ནི་བདག་གིས་འཚོལ་བཞིན་པའི་རྨི་ལམ་དེ་མ་ཡིན་
ནམ།”
དེ་རུ་རུབ་འདུག་པའི་མི་དེ་རྣམས་དུས་མཚུངས་སུ་ཁ་ཕྱིར་འཁོར་ནས་
125



བསླུ་བྲིད།
ཡ་མཚན་པའི་མིག་མདངས་ཀྱིས་ཁོ་ལ་ཅེར་འདུག དེ་དག་གི་གཟུགས་བརྙན་
ཁོའི་མིག་ལམ་དུ་མག་མོག་ཏུ་སྣང་། ཁོས་གོམ་པ་དལ་མོར་སྤོས་ཏེ་མདུན་
ཕྱོགས་སུ་སོང་། །
མུན་རུབ་ལ་ཉེ། ཡུལ་གྱར་རྡུང་ལེན་པ་ཚེ་རིང་སྡེ་བའི་ཕྱི་རོལ་ཏུ་ཐོན།
ད་ལྟ། ཁོ་ནི་མིང་མི་ཤེས་པའི་ལྡོག་འབབ་ཆུ་བོ་དེའི་འགྲམ་དུ་ཙོག་འདུག
ཁོས་རུམ་ལས་སྣུམ་གྱིས་ཟིན་པའི་འབྲི་དེབ་ཆུང་ཆུང་དེ་ཕྱིར་བླངས་ཏེ་ཤོག་ལྷེ་
རེ་རེ་བཞིན་ཆུ་ནང་ལ་གཏོར་ཞིང་། མིག་ཟུང་གིས་ཆུས་ཁུར་ནས་འགྲོ་བཞིན་
པའི་ཤོག་ལྷེ་དེ་དག་ལ་ཅེར་ནས་བསྡད། ཡུན་རིང་ཞིག་འགོར་རྗེས། ཁོས་
མིག་མདངས་རྒྱང་རིང་དུ་གཏད་ཅིང་པི་ཝང་འབྲུག་མགོ་ཅན་དེ་དཀྲོལ་ཞོར་་
སྦོམ་ཞིང་འགྱུར་ཁུགས་ལྡན་ལ་སྐྱོ་སྣང་གིས་ཁེངས་པའི་སྐད་གདངས་ཀྱིས་གླུ་་
འདི་གྱེར་བྱུང༌།
རྨི་ལམ་གྱི་དགའ་མ།།
ཁྱེད་ཉིད་བཞུད་ཟིན།
ཁྱེད་ཉིད་འཚོལ་བའི་ཆེད་དུ།
ང་རི་ལུང་སྤང་ཐང་གྲངས་མེད་བརྒྱུད།
རྨི་ལམ་གྱི་དགའ་མ། །
ཁྱེད་ཉིད་བཞུད་ཟིན།
126



- གངས།
གངས།
དང་པོ།
，
གངས་ནི་ཁ་བའི་དོན་དང་། བུ་མོ་ཞིག་གི་མིང་ཡང་ཡིན་ཏེ། ལོ་བཅོ་
ལྔའི་སྔོན་གྱི་མཚན་མོ་ཞིག་ལ། ལུག་རྫི་གཅོད་པས་ཁ་བའི་ཁྲོད་དུ་རྙེད་པའི་བུ་
མོ་ཞིག་གི་མིང་ཡིན།
མཚན་མོ་དེའི་རྨི་ལམ་ཁྲོད། ལུག་རྫི་གཅོད་པས་རང་གི་ཆུང་མ་ཡིན་
ཟེར་བའི་བུད་མེད་ཅིག་གིས་བྱིས་པ་དམར་རྗེན་ཞིག་པང་ནས་ཁ་བ་ལྷབ་ལྷུབ་
འབབ་པའི་ཁྲོད་ཚབ་ཚུབ་ངང་སྐྱོད་བཞིན་པ་རྨིས། དེ་ནི་སྟོང་སྣང་གི་ཞིང་
ཁམས་ཤིག་སྟེ། དཀར་གསལ་ཟླ་བ་ནམ་མཁའི་དབྱིངས་སུ་མངོན་པར་
འཕགས་ཤིང་། རབ་དཀར་ཁ་བས་གཡོགས་པའི་ཁོར་ཡུག་ཐམས་ཅད་གསལ་
ལྷང་ངེར་མངོན་པ་ལ། རབ་རིབ་ཀྱི་ལྡོག་འོད་ཅིག་ཀྱང་འཚེར་བཞིན་གདའ།
ཕྱོགས་བཞི་མཚམས་བརྒྱད་ཁུ་སིམ་མེར་གནས་ནའང༌། བྱིས་པའི་ངུ་སྐད་དེ་
127



བསླུ་བྲིད། -
སྟོང་སྣང་གི་ཞིང་ཁམས་སུ་བར་མེད་དུ་གྲག ལུག་རྫི་གཅོད་པ་གཉིད་ལས་
སད། ཁོས་རང་ཉིད་ལ་འཕྲུལ་སྣང་བྱུང་བ་མིན་ནམ་སྙམ་ནས་མགོ་བོ་ཤུགས་
ཀྱིས་ལན་འགར་གཡུགས་མོད། ངུ་སྐད་དེ་སྔར་བཞིན་ཁོའི་རྣ་ལམ་དུ་མཚམས་
མི་ཆད་པར་གྲག་འདུག རྨི་ལམ་ཁྲོད་ཀྱི“ཆུང་མ”དང་བྱིས་པ་གཉིས་ཀྱི་
གཟུགས་བརྙན་ཁོའི་མིག་ལམ་དུ་གསལ་ལེར་སྣང་བས། ལུག་རྫི་གཅོད་པར་
རང་དབང་མེད་པར་ཁོང་དགོད་ཅིག་ཤོར། དེ་ནི་ངོ་མ་འདང་ཕོག་དཀའ་
བའི་དོན་ཞིག་རེད་ཨང་། ཁོ་ཕོ་ལོ་བཅོ་ལྔར་སོན་མ་ཐག་ཡིན་པས། ཁྱིམ་
ཆུང་མའི་སྐོར་ལ་ད་དུང་བསམ་བློ་གཏོང་གི་མེད་པར་མ་ཟད། རྨི་ལམ་ཁྲོད་ཀྱི་
བུད་མེད་དེ་དང་བྱིས་པ་དམར་རྗེན་གཉིས་ལ་དེ་བས་ཀྱང་ཆ་རྒྱུས་མེད། །
ངུ་སྐད་དེ་མུ་མཐུད་དུ་གྲག་བཞིན་གདའ ལུག་རྫི་གཅོད་པ་སྦྲ་སྒོ་ལས་
ཕྱིར་བུད་དུས། ཕྱི་རོལ་ཏུ་དངོས་གནས་ཁ་བ་བབས་འདུག་པས་ཁོ་ནི་རེ་ཞིག་
ཡ་མཚན་སོང་། ནམ་མཁའི་དབྱིངས་སུ་སྐར་ཚོགས་ཀྱི་མིག་ཟུང་བར་མེད་དུ་
འཛུམ་ཞིང་། དཀར་གསལ་ཟླ་བས་ཁ་བའི་ཡུལ་ལྗོངས་འདིར་སྔར་མེད་ཀྱི་
མཛེས་ཆོས་ཤིག་བསྣན་ཏེ། ལུག་རྫི་གཅོད་པའི་ཡིད་སེམས་དབང་མེད་དུ་
དྲངས། བསམ་བློ་ཏོག་ཙམ་བཏང་རྗེས་ཁོ་མྱུར་དུ་བྱིས་པའི་ངུ་སྐད་གྲག་སའི་
ཕྱོགས་སུ་སོང་། ཁོ་དང་བར་ཐག་ཅུང་རིང་བའི་ཁ་བའི་ཁྲོད་དུ་དངོས་པོ་
ཞིག་འོད་ཡུག་ཡུག་བྱེད་བཞིན་ཡོད་པས། ཁོ་ལ་དེ་འཕྲལ་ཞེད་སྣང་ཞིག་སྐྱེས་
ཏེ་གོམ་པ་སྤོ་མཚམས་དབང་མེད་དུ་བཞག ཡུད་ཙམ་ནས་སླར་ཡང་རང་
ཤུགས་ཀྱིས་སྤོབས་པ་ཞིག་སྐྱེས་ཏེ་དངོས་པོ་དེའི་གན་ལ་ཕྱིན། ཨ། དེ་ནི་
དངོས་གནས་བྱིས་པ་ཞིག་རེད། བཙས་མ་ཐག་པའི་བྱིས་པ་དམར་རྗེན་ཞིག་
128



གངས།
སྟེ། ལུས་ཧྲིལ་བོ་ཁ་བ་ལྟར་དཀར་ཞིང་ཟླ་འོད་འོག་ཏུ་འོད་ཀྲིག་ཀྲིག་ཏུ་སྣང་།
ཁོ་བསྒུར་ནས་ཞིབ་ལྟ་བྱས་པ་ན། ཏག་ཏག་ལ་རྨི་ལམ་ཁྲོད་དུ་ཁོའི“ཆུང་མས”
པང་ཡོད་པའི་བྱིས་པ་དེ་རེད། ཐོག་མར་ཁོ་ལ་སྐྲག་སྣང་ཞིག་སྐྱེས་ནའང་།
བྱིས་པ་དེའི་བཅོས་མིན་གྱི་འཛུམ་མདངས་མཐོང་བས་སྙིང་ཉེ་བའི་ཚོར་བ་་་་
ཞིག་གིས་པང་ལ་བཟུང་བ་དང་། ནམ་ཟླ་གྲང་འཁྱག་འདིའི་ནང་དུ་བྱིས་པ་
དམར་རྗེན་འདི་ཕྱིད་ཉེན་ཆེའོ་སྙམ་ནས་རང་གི་སྐ་རགས་བཀྲོལ་ཏེ་རུམ་ལ་་་
འཇུག་རྩིས་བྱས། སྐབས་དེར། འཕྲུལ་སྣང་ཡིན་པར་དོགས་པས་ཁོ་ལ་སླར་
ཡང་འཇིགས་སྔངས་ཤིག་སྐྱེས་ནས་བྱིས་པ་གཡུགས་ཏེ་ ཕྱིར་སྦྲ་ནང་དུ་འབྲོ་་་་
རྩིས་བྱས་མོད། སེམས་རྣལ་ལ་ཕབ་ནས་ཅིས་ཀྱང་བལྟ་དགོས་སྙམ་སྟེ་བལྟས་
པ་ན། དེ་ནི་མི་འཁྲུལ་མེད་དུ་མཐོང་བ་དང་སྙིང་རྗེའི་ཚུལ་ལ་བལྟས་ཀྱིན་
བལྟས་ཀྱིན་ད་ཅིའི་བསམ་ཚུལ་དེ་ལ་ངོ་གནོངས་ཤིང་འགྱོད་པ་སྐྱེས་པ་དང་།
འདི་འདྲའི་བྱིས་པ་དམར་རྗེན་ཞིག་ཁ་བའི་ནང་དུ་བསྐྱུར་ན་ཤིན་ཏུ་མི་འོས་་་
ཞེས་རང་གིས་རང་ལ་ལེ་བདའ་བྱེད་བཞིན་བྱིས་པ་རུམ་ལ་བཅུག་ནས་སྦྲའི་་་་
ཕྱོགས་སུ་སོང་། མ་གཞིར་བྱིས་པ་དེའི་ལུས་པོ་ཕྱི་གསལ་ནང་གསལ་ཞིག་ཡིན་
ལ། ཡ་ཆུང་ཁོག་གི་དོན་ལྔ་སྣོད་དྲུག་ཀྱང་དབུགས་ཀྱི་རྒྱུ་བ་དང་བསྟུན་ནས་
ལྡེམ་ལྡེམ་དུ་འགུལ་བཞིན་པ་མཐོང་ཐུབ། །
ལུག་རྫི་གཅོད་པས་རྙེད་པའི་བྱིས་པ་དེ་ནི་བུ་མོ་ཞིག་ཡིན། རྗེས་སུ་
ཉིན་འགའི་རིང་ལ། ལུག་རྫི་གཅོད་པས་རྣ་བ་ཕྱོགས་བཞིར་གཏད་ནས་བསྡད་
རུང་། སུ་ཚང་གི་བྱིས་པ་ཡིན་པའི་གཏམ་ནི་མ་ཐོས་ལ། རྩད་གཅོད་བྱེད་
མཁན་ཡང་མ་བྱུང་། དེ་བས་ཁོས་བྱིས་པ་དེ་གཉོར་སྐྱོང་བྱེད་རྒྱུའི་སེམས་ཐག་
129



བསླུ་བྲིད།
བཅད་ཅིང་། ཕྱི་གསལ་ནང་གསལ་གྱི་ལུས་པོ་འདི་གཞན་གྱིས་མཐོང་ན་འདྲ་
མིན་སྣ་ཚོགས་བཤད་པར་དོགས་ནས་ཚར་ལཱ་ཆུང་ཆུང་ཞིག་བཟོས་ཏེ་བསྐོན།
དེ་དང་མཉམ་དུ་ཁོས་བྱིས་པ་དེ་ལ་མིང་ཞིག་གདགས་དགོས་སྙམ་ཡང་རེ་ཞིག་
འོས་འཚམ་གྱི་མིང་ཞིག་ཡིད་ལ་མ་དྲན། ཉིན་འགའི་རྗེས་ཀྱི་མཚན་མོ་ཞིག་ལ།
ཁོ་ཟླ་འོད་ཀྱིས་དཀར་ལམ་མེར་གསལ་བའི་ཁ་བའི་ཁྲོད་འགྲེངས་ཏེ་བྱིས་པ་དེ་
ནི་ཁ་བའི་ཁྲོད་རྙེད་པ་དང༌། ལུས་ཡོངས་ལ་ཁ་བ་ལྟར་འོད་དཀར་པོ་ཞིག་
འཕྲོ་བཞིན་པ་དྲན་པས། དེ་མ་ཐག་རིག་པ་ཀློང་བརྡོལ་དུ་བྱུང་ནས་གངས་
ཞེས་པ་དོན་དངོས་དང་མཚུངས་པའི་མིང་འདི་ཡིད་ལ་ཝ་ལེར་ཤར།
ཉིན་ཞག་གི་ཕྲེང་བ་རེ་རེ་ཕར་འདས་ཤིང་། རང་གི་ཆུང་མ་ཡིན་ཟེར་
བའི་བུད་མེད་དེ་ཐེངས་གང་མང་ལ་ལུག་རྫི་གཅོད་པའི་རྨི་ལམ་གྱི་ཞིང་ཁམས་
སུ་མངོན་པས། དེ་ལ་འཆང་བའི་དྲན་གདུང་གི་སེམས་པའང་ཉིན་རེ་བཞིན་
ཇེ་དྲག་ཏུ་གྱུར།
གཉིས་པ།
“ཁ་བ་མར་མར་འབབ་དུས། ཕ་ཡུལ་ཡིད་ལ་དྲན་བྱུང…….….”
གངས་ཀྱིས་གར་སྟེགས་སུ་གླུ་དབྱངས་ལེན་བཞིན་པའི་བུ་མོ་དེ་ལ་ཅེར་ནས་་་་
ཧད་འདུག སྙན་ཞིང་འཇེབས་པའི་གླུ་སྒྲས་ཁོའི་ཡིད་སེམས་དབང་མེད་དུ་
བཀུག་ནས་མིག་མཐར་མཆི་མ་འཁོར། ཡུད་ཙམ་ནས་ཕྱོགས་བཞིར་ཐལ་མོ་
རྡེབ་པའི་སྒྲ་གྲག་པ་དང་། བུ་མོ་དེས་གླུ་དབྱངས་བླངས་ཚར་ནས་གར་སྟེགས་
ལས་བབས་ནའང་། གངས་ནི་ད་དུང་གར་སྟེགས་ལ་ཅེར་འདུག་པས། ཁོའི་
130



- གངས།
འཁྲིས་སུ་བསྡད་ཡོད་པའི་སློབ་གྲོགས་དཔལ་འབྱོར་གྱིས་ཚུལ་དེ་མཐོང་ནས་ཅི་
ཡིན་ཆ་མ་འཚལ་བར་སྐད་དམའ་མོས“གངས་ལགས། ཁྱོད་ལ་ཅི་བྱུང”ཞེས་
དྲིས་པ་ན། གངས་ནི་ད་གཟོད་གཉིད་ལས་སད་པ་ཇི་བཞིན་ཅུང་དོགས་མི་
བདེ་བའི་ངང་དཔལ་འབྱོར་ལ“ཅི་ཡང་མ་རེད། ད་སོ་མའི་གླུ་དབྱངས་དེས་
ང་ནི་རྒྱང་རིང་གི་ཕ་ཡུལ་དུ་བསྐྱལ་སོང་། བུ་མོ་དེའི་མིང་ལ་ཅི་ཟེར”ཞེས་
དྲིས། །
“མོའི་མིང་ལའང་གངས་ཟེར། ད་ལོ་སློབ་གྲྭར་ཞུགས་པའི་སློབ་མ་
གསར་བ་ཞིག་རེད། སྔོན་ཆད་མཉམ་འཇོག་ཆེར་མ་བྱས་ནའང་། ད་ལྟ་
ཞིབ་སྡུར་ཞིག་བྱས་ཚེ་ཕོ་མོའི་དབྱེ་བ་ཙམ་ལས་ཁྱོད་གཉིས་ཀའི་ཕྱིའི་རྣམ་པ་་་
དང་ལུས་ཀྱི་སྐྱེས་གཟུགས་ངོ་མ་ཨ་ན་མ་ན་རེད། ཉིན་འདི་གར་ཚང་མས་མོ་
གླེང་བཞིན་འདུག མོ་ནི་ཁ་བ་ལྟར་དཀར་ཟེར། སློབ་གྲོགས་ལ་ལས་
བཤད་པ་ལྟར་ན་མོའི་ལུས་པོ་ནི་ཤེལ་ཕུང་བཞིན་ཕྱི་གསལ་ནང་གསལ་དུ་སྣང་
ཟེར… ” དཔལ་འབྱོར་གྱིས་གངས་ལ་ལྟ་ཞོར་དུ་སླར་ཡང་མུ་མཐུད་ནས་
བཤད་རྒྱུར། “དེའི་རྐྱེན་གྱིས་བུ་མོ་རྣམས་ནི་མོ་དང་རྒྱང་བཀྱེད་ནས་བསྡད་
ཡོད་ནའང་། གསར་བུ་རྣམས་ནི་དེ་ལས་ལྡོག་སྟེ་ཁ་སྣ་ཚོགས་གཡར་ཏེ་ཐབས་
བརྒྱ་ཇུས་སྟོང་གིས་མོའི་གན་ལ་གཅར་ཅི་ཐུབ་བྱེད་བཞིན་ཡོད། ཡིན་ནའང་
མོས་གསར་བུ་དེ་དག་ལ་མིག་ཟུར་གྱིས་ལྟ་ཙམ་ཡང་མི་བྱེད་པས། དེ་དག་གི་
སེམས་སྐྱ་མོ་ཐང་ལ་ལྷུང་ཡག་རེད། མོ་ནི་དངོས་གནས་ཁ་བ་ལྟར་དཀར་ཞིང་
ཁ་བ་ལྟར་ལྷད་མེད་པའི་མཛེས་མ་ལྟ་བས་ཆོག་མི་ཤེས་པ་ཞིག་རེད་ཨང་།”
གངས་ཀྱིས་ཁ་རོག་གེར་ཅི་ཞིག་ལ་བསམ་བློ་གཏོང་བ་འདྲ། ཡུད་ཙམ་
131



བསླུ་བྲིད། -
འགོར་རྗེས་ཁོས་ཁེར་ལབ་རྒྱག་པ་བཞིན“གངས། མོའི་མིང་ལ་དངོས་གནས་
གངས་ཟེར་རམ”ཞེས་དྲིས་བྱུང་། །
“རེད། མོའི་མིང་ལ་གངས་ཟེར།”
སྐབས་དེར། དགོང་ཚོགས་གྲོལ་ཟིན་པས། མི་རྣམས་འཚང་ཁ་ཤིག་
ཤིག་གིས་སྒོར་འགྲོ་བཞིན་འདུག གངས་ཀྱིས་འགྲོ་གྲབས་བྱེད་བཞིན་པའི་
དཔལ་འབྱོར་འཐེན་ཙམ་བྱས་ཏེ“ཁྱོད་སྔོན་ལ་སོང་། ངས་མོ་ལ་བསྒུག་
དགོས”ཞེས་གཅིག་པུ་གར་སྟེགས་ཀྱི་ཕྱོགས་སུ་སོང་ཞིང་། གར་སྟེགས་ཀྱི་
ཟུར་ཞིག་ཏུ་མོ་ཡོད་པ་མཐོང་བྱུང༌། མོ་དང་བུ་མོ་འགའ་འགྲོ་གྲབས་བྱེད་
བཞིན་ཡོད་པ་ལ། གངས་ཀྱིས་མོའི་རྒྱབ་ནས་འཐེན་ཙམ་བྱེད་ཞོར་དུ“ ཁྱོད་
ཀྱིས་ཅུང་ཙམ་སྒུགས་དང༌། ཁྱོད་ལ་བཤད་རྒྱུའི་ཚིག་འགའ་ཡོད”ཅེས་བཤད་
པ་ན། མོ་དང་མཉམ་དུ་ཡོད་པའི་བུ་མོ་དེ་རྣམས་ཁ་ཕྱིར་འཁོར་ནས་ཧ་ལས་
པའི་ངང“ཨ་ཙི། མཚར་རོ་མཚར་རོ། །ཅི་འདྲའི་རིགས་འདྲ་གཉིས”ཞེས་
འུར་བརྒྱབ།
གངས་ཀྱི་སེམས་ལ་འཚུབ་ཆ་ཞིག་ལངས་པ་དང་མཉམ་དུ་སྙིང་ཉེ་བའི་
ཚོར་བ་ཞིག་ཀྱང་རང་ཤུགས་སུ་སྐྱེས། གངས་ཀྱི་སྐད་ཆ་ཐོས་པས་མོ་དལ་གྱིས་
ཕྱིར་འཁོར་ཞིང་། གངས་ཀྱི་ངོ་གདོང་མཐོང་མ་ཐག་ལུས་ཡོངས་འདར་ཙམ་
བྱས།
“ ཁྱོད་ཀྱི་མིང་ལའང་གངས་ཟེར་རམ།” ཁོས་དེ་ལྟར་དྲིས། “ཟེར་བ་
ཡིན། ཅི་རེད་ལགས།” མོས་དེ་ལྟར་ཟེར་བཞིན་ཁོ་ལ་ཞིབ་ཏུ་བལྟས་པ་ན།
ད་གཟོད་མིག་མདུན་གྱི་གསར་རྒོད་འདི་མེ་ལོང་ནང་གི་རང་ཉིད་དང་གཉིས་
132



གངས།
སུ་མ་མཆིས་པ་ཚོར།
“ངའི་མིང་ལའང་གངས་ཟེར། ཁྱོད་ཀྱི་གླུ་སྒྲས་ངའི་སེམས་པ་དབང་
མེད་དུ་བཀུག་སོང་། ཁྱོད་ཀྱི་གླུར་ཉན་ཚེ་ང་ལ་རྒྱང་རིང་གི་ཕ་ཡུལ་དུ་
བསླེབས་པའི་ཚོར་བ་སྟེར། སློབ་གྲོགས་ཚོས་བཤད་པ་ལྟར་ན་འུ་གཉིས་ནི་མ་
གཅིག་གི་བྱང་ཁོག་བརྒྱུད་པའི་མཚེ་མ་ཞིག་དང་འདྲ་ཟེར། དེ་བདེན་ནམ།
དངོས་གནས་དེ་ལྟར་ཡིན་ནམ།” ཁོས་མོའི་ལག་མགོར་དམ་པོར་འཇུས་ནས་
ཕུར་ཚུགས་སུ་མོའི་གདོང་ལ་ཅེར་ནས་དབུགས་ཐེངས་གཅིག་གིས་དེ་ལྟར་་་་་
བཤད། །
“འདི་ནི་ངའི་སེམས་ཁོང་དུ་ཡུན་རིང་ཉར་བའི་གླུ་དབྱངས་ཤིག་ཡིན།
ང་གླུ་འདིའི་ཚིག་དང་འགྱུར་ཁུགས་ལ་ཤིན་ཏུ་དགའ་བས། དུས་རྒྱུན་པར་
རང་ཉིད་གཅིག་པུས་ལྐོག་ཏུ་གླུ་དབྱངས་དེ་བླངས་པ་ཡིན། གླུ་འདི་ལེན་གྱིན་
ལེན་གྱིན་བདག་གིས་ཀྱང་རྒྱང་རིང་གི་ཕ་ཡུལ་དབང་མེད་དུ་དྲན་པ་དང༌།
མྱུར་དུ་ཕ་ཡུལ་ལ་ལོག་འདོད་ཀྱི་འདུན་པ་དྲག་པོ་ཞིག་སྐྱེས་པར་མ་ཟད། །
དངོས་གནས་ཕ་ཡུལ་དུ་བསླེབས་པ་དང་འདྲ་བའི་ཚོར་སྣང་ཞིག་ཀྱང་སྐྱེས་་་་
འོངས......” མོས་ཀྱང་ཁོའི་སྤྲོ་བས་ཁེངས་པའི་གདོང་ལ་ཅེར་ནས་དལ་
ལྷོད་ལྷོད་ཀྱིས་དེ་ལྟར་འཆད་བཞིན་ཤེས་མེད་ཚོར་མེད་ངང་ཁོ་གཉིས་མཉམ་
དུ་སྒོའི་ཕྱི་རོལ་ཏུ་ཐོན། ཕྱི་རོལ་ཏུ་ཁ་བ་བབས་འདུག སྐབས་དེར་ཁ་བའི་
འབབ་མཚམས་ཆད་ནས་སྐར་ཚོགས་ཀྱི་དབུས་སུ་བསིལ་སྦྱིན་མཁན་པོས་འོད་
ཀྱི་སྣང་བ་ཕངས་མེད་དུ་སྤྲོས་ཏེ་ཁ་བའི་ཡུལ་ལྗོངས་འདི་གསལ་ལྷང་ངེར་གྱུར།
ཁོ་གཉིས་མཉམ་གཤིབ་ཀྱིས་ཁ་བའི་ནང་དུ་ལངས་ནས་བློ་སེམས་རྩེ་་་་
133



-
བསླུ་བྲིད། –
གཅིག་གིས་དཀར་གསལ་ཟླ་བར་ཅེར་ཅིང་། མིག་ཟུང་ལས་ཡིད་སྨོན་གྱི་
མདངས་ཤིག་ཤར་འདུག ཟླ་ཟེར་འོག་གི་ཁ་བ་ནི་དཀར་ཞིང་འཇམ་ལ། ཁོ་
གཉིས་ཀྱི་བཞིན་རས་ཀྱང་ཟླ་ཟེར་འོག་གི་ཁ་བ་ལྟར་དཀར་ཞིང་འཇམ།
“གངས་ལགས། ངའི་ཕ་ཡུལ་རྒྱང་རིང་གི་གངས་རིའི་འདབས་སུ་ཡོད།
དེ་ནི་མཛེས་སྡུག་ལྡན་པའི་ཡུལ་གྲུ་ཞིག་ཡིན་པར་མ་ཟད། གནས་དེ་རུ་ངའི་
གཉེན་ཉེ་གཅིག་པུ་སྟེ། ངའི་དྲིན་ཅན་གྱི་ཨ་མ་ཡོད།”
“གངས་ལགས། ང་ཡི་ཕ་ཡུལ་ཡང་རྒྱང་རིང་གི་གངས་རིའི་འདབས་སུ་
ཡོད། དེའང་མཛེས་སྡུག་ལྡན་པའི་ཡུལ་གྲུ་ཞིག་ཡིན། གནས་དེར་རང་
ལའང་ཨ་ཕ་མ་གཏོགས་གཉེན་ཉེ་གཞན་མེད།”
གསུམ་པ།
དེ་ནས་བཟུང་། ཁོ་གཉིས་ནི་ལུས་དང་གྲིབ་མ་བཞིན་དུ་འབྲལ་ཐབས་
མེད་པར་གྱུར་པས། སློབ་གྲོགས་རྣམས་ཀྱིས་ཁོ་གཉིས་ནི་མཚེ་མ་ཞིག་དང་
འདྲ་ཟེར། དུས་ཡུན་རིང་བོ་ཞིག་ལ་ཁོ་གཉིས་ནི་དགེ་སློབ་རྣམས་ཀྱི་གླེང་བྱ་
གཙོ་བོར་གྱུར། །
དཀྱིལ་རྒྱུགས་བླངས་རྗེས། ཁོ་གཉིས་ཀྱིས་རང་རང་གི་ཡུལ་ལ་འཕྲིན་
ཡིག་རེ་བསྐུར་ཏེ་སློབ་གྲྭའི་ནང་ན་རང་ཉིད་དང་མིང་གཅིག་ལ། མཚེ་མ་ཞིག་
དང་འདྲ་བའི་སློབ་གྲོགས་ཤིག་འདུག་པ་དང༌། ཁོ་གཉིས་ཀྱང་ཕན་ཚུན་ལ་
འདྲིས་ཤིང་མཐུན་པས་གོ་སྐབས་འདྲ་འགྲིག་ན་ཨ་ཕ(ཨ་མ)ཅིས་ཀྱང་ཁོ་་་་་
གཉིས་ལ་སྐོར་ཞིག་བརྒྱག་ཏུ་ཡོང་བར་ཞུས།
134



- གངས།
འཕྲིན་ཡིག་བསྐུར་ནས་ཉིན་བཅོ་ལྔ་འདས་པའི་ཕྱི་དྲོ་ཞིག་ལ། ཁོ་
གཉིས་ཀྱི་ཨ་ཕ་དང་ཨ་མ་གཉིས་མ་བགྲོས་རང་བྱུང་གི་ངང་ནས་དུས་གཅིག་ལ་
སློབ་གྲྭར་བསླེབས། ཁོ་གཉིས་ངོ་ཐུག་མ་ཐག ཐོག་མར་འགུལ་ཙམ་ཡང་མི་
བྱེད་པར་ཕན་ཚུན་ལ་ཅེར་ཅིང་། ཡུད་ཙམ་འགོར་རྗེས་མིག་ནས་མཆི་མ་ཉིལ་
བཞིན་ཚམ་ཚོམ་མེད་པར་ཕན་ཚུན་ལ་དམ་དུ་འཁྱུད། ལུག་རྫི་གཅོད་
པས“ཨ་ཁ། ངས་རྨི་ལམ་དུ་མི་ལོ་ཉི་ཤུར་རེ་སྒུག་བྱས་པའི་མི་དེ་མ་གཞིར་
ཁྱོད་མ་ཡིན་ནམ”ཞེས་ཡིད་འགུལ་ཐེབས་པའི་ངང་བཤད་པ་དང༌། བུད་
མེད་དེས་ཀྱང་གདོང་གི་མཆི་མ་འབྱིད་ཞོར་དུ“ ངས་ཀྱང་མི་ལོ་ཉི་ཤུའི་རིང་ལ་
སེམས་ཁོང་ནས་ཁྱོད་ལ་རེ་སྒུག་བྱས”ཞེས་ངུ་སྔངས་བྱེད། །
གངས་དང་གངས་ཀྱིས་ཚུལ་དེ་མཐོང་བས་ཅི་ཡིན་ཆ་མ་འཚལ་པར་གྱུར་
ཏེ་མཉམ་གཅིག་ཏུ“ ཨ་ཕ(ཨ་མ)ལགས། དོན་དག་ཅི་ཞིག་བྱུང་སོང”ཞེས་
དྲིས་པས། ཁོ་གཉིས་ཀྱང་གཞི་ནས་གཉིད་ལས་སད་པ་ཇི་བཞིན་རང་གི་བུ་
དང་བུ་མོའི་ངོ་ལ་ཅེར་ནས་མགྲིན་གཅིག་ཏུ“ཨ་ཨ། ཅི་འདྲའི་རིགས་འདྲ་
གཉིས”ཞེས་ཟེར། །
“བུ་མོ་ལགས། ད་ནི་ཁྱོད་ཀྱིས་རང་གི་ལོ་རྒྱུས་ཤེས་ན་ལེགས། ཁྱོད་ལོ་
བཅོ་ལྔའི་སྔོན་གྱི་ཟླ་འོད་ཡོད་པའི་མཚན་མོ་ཞིག་ལ་ངས་ཁ་བའི་ནང་ནས་རྙེད་
པ་ཡིན། ཁྱོད་གང་གི་ཡིན་པ་དང་ཕ་མ་སུ་ཞིག་ཡིན་པ་ངས་ཀྱང་མི་ཤེས།
གང་ལྟར་མིང་ནི་ངས་རྗེས་སུ་བཏགས་པ་ཡིན།” ཡུད་ཙམ་འགོར་རྗེས་ལུག་
རྫི་གཅོད་པས་རང་གི་བུ་མོ་ལ་དེ་སྔོན་གྱི་གནས་ཚུལ་རྣམས་ཞིབ་མོར་བརྗོད།
དེ་དང་མཉམ་དུ། ལུག་རྫི་གཅོད་པའི“ཆུང་མས”ཀྱང་“བུ་ལགས། ད་
135



བསླུ་བྲིད།
ནི་ཁྱོད་ཀྱིས་ཡོད་ཚད་ཤེས་རན་ལ་བསླེབས་འདུག ཁྱོད་ནི་ལོ་བཅོ་ལྔའི་སྔོན་
གྱི་ཟླ་འོད་ཡོད་པའི་མཚན་མོ་ཞིག་ལ་ངས་ཁ་བའི་ནང་ནས་རྙེད་པ་ཡིན། ཁྱོད་
གང་གི་ཡིན་པ་དང་ཕ་མ་སུ་ཞིག་ཡིན་པ་ངས་ཀྱང་མི་ཤེས། གང་ལྟར་མིང་ནི་
རྗེས་སུ་ངས་བཏགས་པ་ཡིན”ཅེས་ལུག་རྫི་གཅོད་པས་བུ་མོ་རྙེད་པའི་བརྒྱུད་་
རིམ་དང་འདྲ་བའི་གནས་ཚུལ་རྣམས་གངས་ལ་བཤད།
ཆུང་དུས་ནས་བཟུང་། ཁོ་གཉིས་ཀྱིས་རང་རང་གི་ཕ་མ་ཡོད་མེད་སྐོར་
གྱི་གནས་ཚུལ་ཡང་ཡང་དྲིས་ནའང་། “དེ་འདྲ་མང་བོ་དྲིས་ནས་ཅི་བྱེད།
ཁྱོད་ཉིད་ནར་སོན་རྗེས་ཡོད་ཚད་ཤེས་སྲིད”ཅེས་པ་ལས་ལན་གསལ་བོ་ཞིག་མ་
བྱུང་། །
ད་ལྟ་མི་ལོ་ཉི་ཤུའི་རིང་གི་གསང་རྒྱ་དེ་སྐད་ཅིག་ལ་གྲོལ་སོང་བ་བཞིན་
དགའ་སྐྱོ་འདྲེས་མའི་ཚོར་བ་ཞིག་གིས་ཁེངས་ཏེ། གངས་དང་གངས་གཉིས་
ཀྱིས་པུས་མོའི་ལྷ་ང་སར་བཙུགས་ཏེ“ ཁྱེད་ཅག་ནི་ངེད་གཉིས་ཀྱི་དྲིན་ཆེན་ཕ་
མ་དངོས་ཡིན་ལ། ངེད་གཉིས་ཀྱང་ཁྱེད་ཅག་གི་སྙིང་གི་དུམ་བུར་གྱུར་པའི་
བུས་ཕྲུག་ཡིན”ཅེས་ཕྱག་བཙལ་པ་ན། ལུག་རྫི་གཅོད་པ་དང་ཁོའི“ཆུང་མ”
གཉིས་ཀྱང་མིག་ནས་མཆི་མ་ཉིལ་ལེར་བུ་དང་བུ་མོར་འཐམས།
བཞི་པ།
ལོ་བཞིའི་སློབ་གྲྭ་ཆེན་མོའི་འཚོ་བ་ནི་སྐད་ཅིག་ཙམ་གྱིས་འདས། སློབ་
མཐར་ཕྱིན་རྗེས། ཁོ་གཉིས་ཀྱིས་གྲོང་ཁྱེར་དུ་སྡོད་པའི་གོ་སྐབས་རྒྱབ་ཏུ་
བསྐྱུར་ནས་ཕྱིར་ཕ་ཡུལ་རྩྭ་ཐང་དུ་ལོག
136



————- གངས།
དེ་སྔོན་སློབ་གྲྭ་ནས་ཕན་ཚུན་ངོ་ཕྲད་རྗེས། གངས་ཀྱི་ཨ་མའང་གཞི་
སྤར་ནས་ལུག་རྫི་གཅོད་པའི་གན་དུ་སོང་ཞིང་། མི་ལོ་ཉི་ཤུའི་རིང་ཕན་ཚུན་
ལ་རེ་སྒུག་བྱས་ཤིང་ལྷད་མེད་ཀྱི་བརྩེ་སེམས་འཆང་བའི་མི་གཉིས་ད་ནི་གཞི་་་
ནས་ལྷན་འཛོམས་བྱུང་། ད་ལྟ་གངས་དང་གངས་གཉིས་ཀྱང་གན་དུ་ཡོད་
པས། འཚོ་བ་མཉམ་རོལ་བྱེད་རྒྱུའི་དམིགས་འདུན་དེ་ཡོངས་སུ་གྲུབ་སྟེ།
བཟའ་མི་བཞི་ལྡན་གྱི་ཁྱིམ་ཚང་ཆུང་ཆུང་འདིའི་ནང་དུ་བདེ་སྐྱིད་ཀྱི་དགོད་་་་
སྒྲས་ཁྱབ།
གངས་དང་གངས་གཉིས་རྩྭ་ཐང་འདིའི་སློབ་ཆུང་དུ་ལས་བགོ་བྱས་ཤིང་།
ལྷད་མེད་ཀྱི་བྱིས་པ་ཚོ་དང་མཉམ་དུ་སྡོད་པ་ནི་ཅི་འདྲའི་བདེ་ཞིང་སྐྱིད་པའི་
འཚོ་བ་ཞིག་རེད་ཨང་། །
དྭངས་གསལ་གྱི་ནམ་མཁའི་ངོས་སུ་སྤྲིན་པ་ལེབ་མོ་ཙམ་ཡང་མི་མཐོང་
བའི་དགུན་མགོའི་ཉིན་ཞིག་ལ། གངས་ཀྱིས་དམའ་རིམ་འཛིན་གྲྭའི་སློབ་མ་
འགར་སྐད་ཡིག་འཁྲིད་བཞིན་ཡོད། མོས་སྒོ་སམ་སྟེང་“ཁ་བ”ཞེས་པའི་ཡིག་
འབྲུ་ཆེན་པོ་གཉིས་འབྲི་དུས། ལུས་ཀྱི་ཟུངས་ཁྲག་ཡོད་ཚད་ཟད་པ་དང་འདྲ་
བའི་ཚོར་བ་ཞིག་སྐྱེས་ཤིང་། སྐར་མ་བཅུ་ལྷག་གི་ཡུན་ལ་ཡིག་འབྲུ་དེ་གཉིས་
འབྲི་དགོས་བྱུང་ལ། གློ་བུར་དུ་མགོ་ཡོམ་དྲག་པོ་ཞིག་འཁོར་ཏེ་དྲན་པ་རབ་
རིབ་ཏུ་གྱུར། ཡུད་ཙམ་གྱི་རྗེས་སུ་མོའི་རྣམ་རིག་རིམ་བཞིན་ཇེ་གསལ་དུ་གྱུར་
ཏེ“ཁ་བ། ཁ་བ”ཞེས་སློབ་ཁྲིད་བྱེད་མགོ་བརྩམས། སྐབས་དེར། ནམ་རྒྱུན་
འདྲི་ཚིག་འདྲི་རྒྱུར་དགའ་བའི་བུ་མོ་ཆུང་ཆུང་ཞིག་ཡོད་པ་དེ་ཡར་ལངས་་་་་་
ནས“དགེ་རྒན་ལགས། ཁ་བ་ནི་ཅིའི་དོན་ཡིན”ཅེས་སྐད་དམའ་མོའི་ངང་
137



བསླུ་བྲིད། །
དྲིས་བྱུང་།
“དེ… དེ་ནི…....” མོར་རེ་ཞིག་ལན་གདབ་རྒྱུ་མེད་པར་གྱུར།
ནམ་རྒྱུན་ལྟར་ན་དེ་ནི་སྤྱིར་བཏང་གི་འདྲི་ཚིག་ཅིག་ཡིན་མོད། དེ་རིང་ཇི་
ལྟར་ལན་གདབ་རྒྱུའང་མི་ཤེས་པས། མོའི་ངོ་མདོག་དམར་པོར་གྱུར་ནས་ཅི་
བྱེད་འདི་བྱེད་མེད་པའི་སྐབས་སུ། སློབ་མ་འགས་དགའ་སྤྲོའི་ངང“ཁངས་
བབས་བྱུང་། ཁངས་བབས་བྱུང”ཞེས་སྐད་བརྒྱབ་བྱུང་།
ཕྱི་རོལ་ཏུ་དངོས་གནས་ཁ་བ་འབབ་བཞིན་འདུག འདི་ནི་དགུན་
ཟླ་འདིའི་ཁ་བ་འབབ་ཐེངས་དང་པོ་ཡིན་ལ། འབབ་ཐེངས་དང་པོའི་ཁ་བ་
འདི་ལ། གངས་དང་གངས་ཀྱིས་ཡུན་རིང་ལ་སེམས་ཁོང་ནས་རེ་སྒུག་བྱས།
གངས་ནི་ཅི་ཡང་མི་སྨྲ་བར་སློབ་ཁང་གི་སྒོར་ཕྱིན། སྐབས་དེར། འཛིན་གྲྭ་
གཞན་ཞིག་ལ་སློབ་ཁྲིད་བྱེད་བཞིན་པའི་གངས་ཀྱང་ཚུར་བརྒྱུགས་ཡོང་སྟེ། ཁོ་
གཉིས་མཉམ་གཤིབ་ཀྱིས་ཁ་བའི་འདབ་མ་འབབ་པ་དག་ལ་ཅེར་ཅིང་། འགོག་
ཐབས་བྲལ་པའི་འཛུམ་མདངས་ཤིག་གིས་གདོང་ཡོངས་སུ་ཁེངས། དེའི་དུས་
སུ་གངས་ཀྱི་མིག་ཟུང་གློ་བུར་དུ་གསལ་ལྷང་ངེར་གྱུར་ཅིང་བློ་རིག་ཀྱང་སྐད་་་་
ཅིག་ཉིད་ལ་གྲིམ་པོར་གྱུར་ནས“སློབ་གྲོགས་ཚོ། ཁ་བ། འདི་ནི་ཁ་བ་རེད།
འདི་ནི་ཁ་བ་རེད”ཅེས་སྐད་གསང་མཐོན་པོས་ཡང་ཡང་བཤད།
“ཨོ། ཁ་བ། ཁ་བ།” བྱིས་པ་རྣམས་ནི་སྔ་མོ་ནས་ཁ་བའི་ཁྲོད་དུ་
གནམ་ལྡིང་ས་ལྡིང་བྱེད་བཞིན་འདུག གངས་དང་གངས་གཉིས་ཀྱང་བྱིས་
པའི་རྩེ་གྲལ་དུ་ཞུགས་ཏེ་ལྷང་ལྷང་གི་དགོད་སྒྲ་ཁ་བའི་འདབ་མ་ཇི་བཞིན་ནམ་
མཁའི་དབྱིངས་སུ་འཕུར།
138



- གངས།
ལྔ་པ།
གངས་དང་གངས་རྩྭ་ཐང་འདིར་ཡོང་ནས་ལོ་གསུམ་འགོར་སོང༌། ལོ་
འདིའི་དགུན་ཁར་རྩྭ་ཐང་ལ་ཁ་བ་ཆེན་པོ་བསྟུད་མར་བབས་པས། གཟན་རྩྭ་
ཐམས་ཅད་ཁངས་འོག་ཏུ་མནན་ཅིང་། ཕྱི་ལོའི་སོས་དུས་ལ་བསླེབས་སྐབས་
རྩྭ་མྱུག་ད་རུང་མ་འབུས་པས། འབྲོག་པའི་སྒོ་ཟོག་གི་ཤི་གྲངས་མང་དུ་སོང་
སྟེ་མང་ཚོགས་ཀྱི་སེམས་པའང་བློང་བློང་བོར་བཟོས། གངས་སྐྱོན་འདི་འདྲ་
ཚབས་ཆེན་ཞིག་ད་ལྟའི་བར་བྱུང་མ་མྱོང་བས། སྡེ་བས་ཚོགས་འདུ་ཞིག་
བསྡུས་ཏེ་སྒོ་ཟོག་མྱུར་སྐྱོབ་ཀྱི་གྲོས་གཞི་བཏོན། །
ཉིན་དེར། གསར་དུ་ལས་པའི་སློབ་གྲྭའི་ལུས་རྩལ་ར་བའི་ནང་མི་
ཚོགས་ལང་ལོང་བྱེད་བཞིན་མཆིས། མི་ཚོགས་ཀྱི་དཀྱིལ་ན་སྡེ་དཔོན་གསར་
རྙིང་གཉིས་ཀས་ལག་པ་གཡུག་གཡུག་བྱེད་ཞོར་ཅི་ཞིག་ལབ་ཀྱིན་འདུག་ལ།
མཐའ་འཁོར་གྱི་མི་ཚོགས་ནི་རེ་ཐག་ཆད་པའི་ཚུལ་གྱིས་སྒྱིད་ལུག་ངང་མགོ་བོ་
དང་གར་སྨད་འདུག
ཉིན་ཕྱེད་ཙམ་ལ་འཚོགས་ཀྱང་ངལ་བ་འབྲས་མེད་དུ་གྱུར་པས་ཚོགས་་
འདུ་རང་ཤུགས་ཀྱིས་ཐོར། མི་རྣམས་རེ་ཐག་ཆད་པའི་ངང་སློབ་གྲྭའི་ཕྱི་རོལ་
ཏུ་འགྲོ་གྲབས་བྱེད་བཞིན་པའི་སྐབས་སུ། གངས་དང་གངས་གཉིས་ཀྱིས་བརྩེ་
བའི་མིག་མདངས་ཀུན་ལ་མངོན་པར་བྱས་ཏེ“ཚང་མའི་སེམས་མ་ཕམ། ཡོད་
ཚད་ངེད་གཉིས་ཀྱིས་བཀོད་སྒྲིག་བྱེད་ཆོག”ཅེས་སེམས་གསོའི་ངག་གིས་བཤད་
པ་ན། མི་རྣམས་ཀྱི་སེམས་ལ“སྡེ་དཔོན་གསར་རྙིང་གཉིས་ལའང་ཐབས་
139



བསླུ་བྲིད། –
བཀོད་མེད་པས། སློབ་ཆུང་དགེ་རྒན་གཉིས་ལ་ཐབས་ཅི་ཡོད”སྙམ་ནས་སོ་
སོར་རང་གནས་སུ་ལོག
“འུ་གཉིས་ཀྱིས་མཉམ་དུ་ཧུར་བརྩོན་བྱེད། ཡིན་ནའང་ཁྱོད་ནི་བུ་མོ་
ཞིག་ཡིན་པས་དོན་དག་འདིའི་རིགས་སྒྲུབ་མི་འོས། ཁྱོད་ཀྱིས་ང་ལ་རོགས་
རམ་བྱས་པས་ཆོག” གངས་ཀྱིས་གངས་ལ་དེ་ལྟར་བཤད་པ་དང་། མོས་
ཀྱང་འཐད་པའི་བརྡ་ལ་མགོ་ལྕོག་ལྡེམ་ལྡེམ་བྱེད། མ་གཞིར་ཁོ་གཉིས་ཀས་
རང་ཉིད་ཀྱི་ཕྱི་གསལ་ནང་གསལ་གྱི་ལུས་པོ་འདི་གཞན་ལ་འགྲེམ་སྟོན་བྱས་ཏེ་
ཡོང་འབབ་ཚང་མ་འདི་གའི་མང་ཚོགས་ལ་འབུལ་རྒྱུའི་བློ་ཐག་བཅད་པ་རེད།
ཕྱི་ཉིན། ཁོ་གཉིས་ཀྱིས་ཞིང་ཆེན་ཚགས་པར་ཁང་དུ་གསར་འགོད་
པའི་བྱ་བ་སྒྲུབ་བཞིན་པའི་སློབ་གྲོགས་དཔལ་འབྱོར་ལ་འཕྲིན་ཡིག་ཅིག་བྲིས་་
ཏེ། འབྲོག་ཁུལ་གྱི་གནས་བབ་དང་ཁོ་གཉིས་ཀྱི་འཆར་གཞི་གསལ་བོར་
བརྗོད། །
ཁོ་གཉིས་ཀྱིས་བསྐུར་པའི་འཕྲིན་ཡིག་དེ་གཟའ་འཁོར་གཅིག་གི་རྗེས་སུ་
དཔལ་འབྱོར་གྱི་ལག་ལ་འབྱོར་ཅིང་། དཔལ་འབྱོར་གྱིས་ཁོ་གཉིས་ཀྱི་ཡི་གེ་
མཐོང་རྗེས་ཐོག་མར་ཡིད་མི་ཆེས་པར་གྱུར་ནའང་། སློབ་གྲྭར་ཡོད་དུས་
གངས་དང་གངས་ཀྱི་ལུས་པོ་ནི་ཕྱི་གསལ་ནང་གསལ་ཞིག་ཡིན་པའི་སྐད་ཆ་་་
ཁོས་ཀྱང་ཐོས་མྱོང་བས། གལ་སྲིད་བདེན་པ་ཡིན་ཚེ་དེ་ནི་རིན་ཐང་ཁྱད་པར་
ཅན་གྱི་གསར་འགྱུར་ཞིག་མ་ཡིན་ནམ་སྙམ་ནས་འཕྲིན་ཡིག་དེ་སྤྱི་ཁྱབ་རྩོམ་་་
སྒྲིག་པ་ལ་བསྟན་ཅིང་། རང་ཉིད་དེ་རུ་བཅར་འདྲི་ལ་འགྲོ་རྒྱུའི་རེ་བ་བཏོན།
སྤྱི་ཁྱབ་རྩོམ་སྒྲིག་པས་འཕྲིན་ཡིག་དེ་ལ་ཐེངས་འགར་བལྟས་ཀྱང་ཡིད་ཆེས་་་་
14 O



- གངས།
གཏན་ནས་མ་བྱུང་ནའང་། དཔལ་འབྱོར་གྱིས་ཡང་ཡང་ཞུས་པས་ཁོའི་རེ་བ་
ཙམ་པོ་བ་དེ་བསྐང་ཆེད་ཆོག་མཆན་དགོད་རྒྱུར་འཐད་པ་བྱུང་། །
གསར་འགོད་པ་དཔལ་འབྱོར་གྲོང་ཁྱེར་ནས་རླངས་འཁོར་ལ་བསྡད་དེ་
ཞིང་ཆེན་འདིའི་བས་མཐར་གནས་པའི་རྫོང་མཁར་ལ་བསླེབས་ཤིང་། རྫོང་
མཁར་ནས་ད་དུང་རྐང་ཐང་ལ་ཉིན་གསུམ་གྱི་ལམ་ལ་སོང་བས། ད་གཟོད་
གངས་དང་གངས་ཡོད་སའི་འབྲོག་ཁུལ་ལ་བསླེབས། སྒོ་ཟོག་གི་བེམ་རོ་རྩྭ་
ཐང་གི་གང་སར་ཁྱབ་པའི་ཡ་ང་བའི་ངང་ཚུལ་དེ་མཐོང་རྗེས། ཁོའི་སེམས་པ་
ལྗིད་ཏིག་གེར་གྱུར་ཅིང་། དེ་དང་ཆབས་ཅིག་གངས་དང་གངས་ཀྱི་ཡ་རབས་
ཀྱི་སྤྱོད་པས་ཀྱང་ཁོ་ལ་ཡིད་འགུལ་ཆེན་པོ་ཐེབས་སུ་བཅུག །
གསར་འགོད་པ་དཔལ་འབྱོར་གྱིས་བྲིས་པའི་གསར་འགྱུར་དེ་ཚགས་་་
པར་དུ་བཀོད་རྗེས། ཞིང་ཆེན་གསར་འགྱུར་སྡེ་ཁག་ཏུ་གྲག་འགུལ་མི་ཆུང་བ་
ཞིག་བྱུང་། ཞིང་ཆེན་ཕྱི་ནང་གི་གསར་འགྱུར་ཁང་ཆེ་ཆུང་གང་མང་གི་གསར་
འགོད་པ་མེ་ཏོག་ལ་སྦྲང་མ་འཁོར་བ་ཇི་བཞིན་ཕྱོགས་བཞི་མཚམས་བརྒྱད་་་་་
ནས་གངས་དང་གངས་ཡོད་སའི་རྩྭ་ཐང་དུ་འདུས་ཏེ། གངས་དང་གངས་ཀྱི་
ངོ་མཚར་བའི་ལུས་གཟུགས་དེར་ཡང་དང་བསྐྱར་གྱིས་པར་བརྒྱབ་སྟེ། འཇིག་
རྟེན་ན་མཐོང་དཀའ་བའི་བྱ་དངོས་ཁྱད་པར་བ་དེ་པར་རིས་དང་ཡི་གེ་སྦྲགས་
མའི་ལམ་ནས་ཁྱབ་བསྒྲགས་བྱས་པས། དུས་ཡུན་ཐུང་ཐུང་ཞིག་གི་རིང་ལ་
གངས་དང་གངས་ནི་རྒྱལ་ཁབ་ཕྱི་ནང་གི་མི་མང་བོ་ཞིག་གི་གླེང་བྱར་གྱུར། །
དེ་དང་མཉམ་དུ། གངས་དང་གངས་ཡོད་སའི་རྩྭ་ཐང་དེ་རུའང་
གནམ་ས་ཁ་ལོ་བསྒྱུར་པ་ལྟ་བུའི་འགྱུར་ལྡོག་ཆེན་པོ་ཞིག་བྱུང་དང་འབྱུང་་་་་་་
ས
] A



བསླུ་བྲིད། -
བཞིན་མཆིས། དང་ཐོག་འདི་གར་མི་དང་ཚོགས་པ་རེ་གཉིས་མ་གཏོགས་
ཡོང་མཁན་མེད་ནའང་། རིམ་བཞིན་ལྟད་མོ་པ་ཇེ་མང་ནས་ཇེ་མང་དུ་གྱུར་
ཏེ་མཐར་རྒྱལ་ཁབ་ཕྱི་ནང་དང་། གྲོང་དང་གྲོང་ཁྱེར་གྱི་རིགས་སོ་སོའི་ལྟད་
མོ་པ་བགྲང་བར་ངལ་བ་ཞིག་འདུས་ཤིང་། གངས་ཀྱི་ཕྱི་གསལ་ནང་གསལ་གྱི་
ལུས་པོ་འགྲེམ་སྟོན་བྱེད་སའི་སློབ་གྲྭའི་མཐའ་སྐོར་དུ་མི་ཚོགས་ཀྱིས་གང་སྟེ་་་
གྲོག་ཚང་གི་ཁ་ཕྱེ་བ་དང་མཚུངས། མི་ཚོགས་འདུས་པའི་རྐྱེན་གྱིས། ནོམ་
བརྒྱ་འཛོམས་པའི་ཚོང་པ་དང་། སྐད་ངག་བདེ་བའི་གླུ་པ། རྩལ་དགུ་ཚང་
བའི་གར་མཁན། དོན་ཀུན་མཁྱེན་པའི་མོ་པ་རྩིས་པ་རྣམས་ཀྱང་མ་བོས་རང་
འདུས་ཀྱིས་གནས་འདིར་བསླེབས་ཏེ་རང་རང་གི་ལས་ལ་འབད་བཞིན་མཆིས།
དེ་སྔ་ཁུ་སིམ་མེར་འདུག་པའི་ས་མཐའི་རྩྭ་ཐང་དེ་ད་ནི་མི་ཚོགས་ཀྱི་རྒྱ་མཚོ་་་
འཁྱིལ་ཞིང་རྡུལ་ཕྲན་གྱི་རྦ་རླབས་འཕྱུར་ནས་དངོས་གནས་གྲོང་ཁྱེར་གྱི་ཁྲོམ་
ར་ཆུང་ཆུང་ཞིག་དང་མཚུངས། མི་རྣམས་ཀྱི་སིལ་ཏོག་ཟ་འཕྲོ་དང༌། དུ་
བའི་ཕྱི་ཤུན། དམ་བེ་སྟོང་བ་སོགས་ནི་ཁོར་ཡུག་གི་སྤང་ཐང་དུ་གང་སར་
ཁྱབ་འདུག།
ཉིན་དཀར་གངས་དང་གངས་ཀྱིས་ཡུལ་གྲུ་སོ་སོ་ནས་འོངས་པའི་ལྟད་མོ་
པ་རྣམས་ལ་སྣེ་ལེན་བྱེད་དགོས་པས་ཁོམ་པ་ཇ་ཐུན་ཙམ་ཡང་མེད་ལ། དགོང་
མོ་བསླེབས་དུས་ཁོ་གཉིས་ཀྱིས་ད་གཟོད་ངལ་གསོ་བའི་གོ་སྐབས་ཙམ་ལ་་་་་་
བརྟེན་ནས་སློབ་ཁྲིད་བྱེད་པ་དང་། སློབ་ཁྲིད་ཚར་རྗེས། ཁོ་གཉིས་ཀྱིས་ཉིན་
དཀར་གྱི་ཡོང་འབབ་རྣམས་སྡོམ་རྩིས་བྱེད་པ་ཡིན།
དེ་ལྟར་ཟླ་ཕྱེད་ཙམ་ལ་གངས་ཀྱི་ལུས་གཟུགས་ཤོམ་སྟོན་བྱས་པས།
142



- གངས།
འཛིན་བྱང་བཙོངས་པའི་སྒོར་མོ་འབོར་ཆེན་ཞིག་ཐོབ། ཁོ་གཉིས་ཀྱིས་ཡོང་
འབབ་ཚང་མ་སྡེ་དཔོན་ལ་སྤྲད་དེ། སྡེ་བའི་གསར་བུ་ཡོད་ཚད་མངགས་ཏེ་
རྫོང་མཁར་ནས་འབྲུ་རིགས་དང་རྩྭ་ཆས་སོགས་ཉོས་ནས་སྐྱེལ་འདྲེན་བྱས་ཡོང་
བས། བཀྲེས་ཤིང་ལྟོགས་པའི་སྡུག་བསྔལ་གྱིས་མནར་པའི་མི་ཕྱུགས་ཚང་མ་
རེ་ཞིག་གཤིན་རྗེའི་ལག་འོག་ནས་ཐར། །
དེ་ནས་ཟླ་གཅིག་གི་རྗེས་སུ། འདི་རུ་ཕྱི་རྒྱལ་སྐྲ་སེར་སྐོར་ཅིག་བསླེབས་
ཤིང༌། དེ་དག་གིས་ལོ་ཙཱ་པ་བརྒྱུད་གངས་ཀྱི་ཕྱི་གསལ་ནང་གསལ་གྱི་ལུས་པོ་
དེ་ཞིབ་ཕྲའི་ངང་པར་བརྒྱག་རྒྱུའི་རེ་བ་བཏོན་པ་ལ། གངས་ཀྱིས་དེ་དག་གི་
རེ་འདོད་ཇི་བཞིན་བསྐངས་པས་སྒོར་མོ་ཡང་མང་བོ་ཐོབ། །
སྐབས་དེར་ཕྱི་རྒྱལ་པ་ཚོས་སྒོར་མོ་སྡུད་བཞིན་པའི་གངས་ཀྱི་ལུས་པོའང་
ཕྱི་གསལ་ནང་གསལ་ཞིག་ཡིན་པ་ཤེས་རྗེས། གངས་དང་གངས་ལ་མཉམ་
གཅིག་ཏུ་པར་བརྒྱག་རྒྱུའི་རེ་བ་བཏོན་ཏེ། སྒོར་མོ་ཅི་ཙམ་དགོས་ཀྱང་སྟེར་
ཟེར། ཡིན་ནའང་དེ་ནི་གངས་དང་གངས་ཀྱིས་ཁས་མ་བླངས་པས། རེ་ཞིག་
ཁོ་ཚོ་ཐབས་ཟད་འུ་ཐུག་ཏུ་གྱུར་ཏེ་སྡེ་དཔོན་གྱི་གན་དུ་སོང་ནས་རེ་བ་བཏོན་
ཀྱང་ཕན་མ་ཐོགས།
ཕྱི་རྒྱལ་པ་ཚོས་རང་ཉིད་ཀྱི་དམིགས་ཡུལ་དེ་འགྲུབ་ཆེད། སྦྲ་གུར་འགའ་
ཉོས་ནས་གཏན་སྡོད་བྱས་ཤིང་། སྡེ་དཔོན་གྱི་གན་དུ་ཡང་ཡང་བརྒྱུགས་ཏེ་
སྒོར་མོའི་གྲངས་ཀ་ཡང་ཇེ་མང་ནས་ཇེ་མང་དུ་བཏང་། དེ་བས་དོན་དག་དེ་
རྩྭ་ཐང་གི་མི་ཚང་མས་ཤེས་ལ། དང་ཐོག་ཕྱི་རྒྱལ་པ་ཚོར་སྡིགས་མོ་འདྲ་བྱེད་
བཞིན་ཡོད་ནའང་། གངས་དང་གངས་ཀྱིས་དེ་དག་གི་རེ་བ་བསྐངས་ན་སྒོར་
1 43



-
-
-
--
བསླུ་བྲིད།
མོ་ངེས་ཅན་ཞིག་འཐོབ་སྲིད་པ་ཤེས་རྗེས། སེམས་ལ་རང་དབང་མེད་པར་ཟ་
འཕྲུག་ཅིག་ལངས་ཏེ་མི་རེ་འགས་ལྐོག་ཏུ་གངས་དང་གངས་ལ་ལེ་བདའ་བྱེད་
བཞིན་ཡོད། རིམ་བཞིན་སྡེ་དཔོན་སོགས་དང་ཐོག་དེར་མི་འཐད་པའི་མི་
རྣམས་ཀྱི་སེམས་ལའང་རང་ཤུགས་ཀྱིས་ཟ་འཕྲུག་ཅིག་ལངས་ཏེ་ཁོ་གཉིས་ལ་་
ལེ་བདའ་བྱེད་མགོ་བརྩམས། ཁོ་ཚོ་གཅིག་རེ་གཉིས་རེ་སོང་ནས་གངས་དང་
གངས་ལ་ཁ་བརྡ་ཅི་ཙམ་བྱས་རུང་ཕན་ཡེ་ནས་མ་ཐོགས་པས། མཇུག་མཐར་
ཕྱི་རྒྱལ་པ་ཚོར་ཐབས་ཟད་དེ་སྲིད་གཞུང་གི་མི་འགའ་ཁྲིད་ཡོང་ནས་སྡེ་དཔོན་
ལ་འཇིགས་འཇིགས་བྱས་ཤིང་། སྡེ་དཔོན་གྱིས་གངས་དང་གངས་ཀྱི་ཕ་མ་
གཉིས་ཀར་འཇིགས་འཇིགས་བྱས། དེ་ལྟ་ནའང་། གངས་དང་གངས་ཀྱི་ཕ་
མས་ཁས་ལེན་གཏན་ནས་མི་བྱེད་པས། ཕྱི་རྒྱལ་པ་ཚོའི་དམིགས་ཡུལ་འགྲུབ་
ཐབས་མ་བྱུང་། །
མཚན་མོའི་སྨག་རུམ་ཕྱོགས་བཞི་མཚམས་བརྒྱད་ནས་ཆོམ་རྐུན་བཞིན་
འཇབ་འོང་བའི་དུས་སུ། ཐབས་ཟད་འུ་ཐུག་གི་གནས་ལ་ཚུད་པའི་སྲིད་
གཞུང་གི་མི་སྣ་དང་སྡེ་དཔོན་རྣམས་ཀྱིས་མཇུག་མཐའི་ཚོགས་འདུ་ཞིག་ཚོགས་
ཏེ། གལ་སྲིད་སང་ཉིན་གངས་དང་གངས་ཀྱིས་དེ་དག་གི་རེ་འདོད་ཇི་བཞིན་
མ་བསྐངས་ན། བཙན་ཚུགས་ཀྱིས་པར་བརྒྱག་རྒྱུའི་གྲོས་ཐག་བཅད།
མཚན་མོ་དེར། སྲིད་གཞུང་གི་ལས་བྱེད་པ་དང་། དེ་གའི་སྡེ་དཔོན།
ད་དུང་རྩྭ་ཐང་གི་མི་གཞན་ཚང་མས་མཉམ་གཅིག་ཏུ་རྨི་ལམ་རིགས་འདྲ་ཞིག་
རྨིས། རྨི་ལམ་དུ་དབུ་སྐྲ་དང་སྨ་ར་དུང་ལྟར་དཀར་བའི་བགྲེས་པོ་ཞིག་གིས་
ཁོང་ཁྲོའི་ངང“གངས་དང་གངས་ནི་གངས་རིའི་ཁྱེའུ་ཡིན། ཁྱོད་ཚོས་དྲིན་
144



གངས།
ལན་ལོག་འཇལ་བྱེད་མི་རུང”ཞེས་བཤད་པ་རེད།
དེ་བཞིན་ལུག་རྫི་གཅོད་པ་དང་ཁོའི་ཆུང་མས་ཀྱང་རྨི་ལམ་ཞིག་རྨིས་་་
བྱུང་སྟེ། དབུ་སྐྲ་དང་སྨ་ར་དུང་ལྟར་དཀར་བའི་བགྲེས་པོ་ཞིག་གིས་“གངས་
དང་གངས་ནི་གངས་རིའི་ཁྱེའུ་ཡིན། ཁོ་གཉིས་ཀྱི་མཐའ་མཇུག་གི་གནས་
མལ་ནི་གངས་རི་ཡིན་པས། ད་ཕྱིར་བསླེབ་རན་འདུག བདག་གིས་སྙིང་
ཐག་པ་ནས་ཁྱེད་གཉིས་ལ་བཀའ་དྲིན་ཆེ་ཞུ”ཞེས་འཛུམ་ཤིག་ཤིག་གིས་བཤད་
རྗེས་མི་སྣང་བར་གྱུར་སོང་།
ཕྱི་ཉིན་ནམ་ལངས་མ་ཐག མི་རྣམས་ཚབ་ཚུབ་ལང་ལོང་གིས་ཕྱོགས་
གཅིག་ཏུ་འདུས་ཏེ་མདང་དགོང་གི་ཁྱད་མཚར་ཅན་གྱི་རྨི་ལམ་དེ་གླེང་བཞིན་
འདུག ལུག་རྫི་གཅོད་པ་དང་ཁོའི་ཆུང་མའང་སྔ་མོ་ནས་ལྷགས་རླུང་ཁྲོད་
འགྲེང་སྟེ་རྒྱང་རིང་གི་དཀར་ཞིང་བརྗིད་པའི་གངས་རི་ལ་ཅེར་འདུག གངས་
དང་གངས་གཉིས་རྒྱང་རིང་གི་གངས་རིའི་ཁྲོད་ཕེབས་སོང་བ་ཁོ་གཉིས་ཀྱིས་་་
གསལ་བོར་ཤེས་ནའང་སེམས་ལ་སྐྱོ་བ་སྤུ་ཙམ་ཡང་མེད་དེ། དེ་ནི་གངས་དང་
གངས་ཀྱི་མཇུག་མཐའི་གནས་མལ་ཡིན་པས་སོ། །
མི་རྣམས་ཀྱང་ལུག་རྫི་གཅོད་པ་དང་ཁོའི་ཆུང་མའི་གན་དུ་འགྲེང་ནས་
འགུལ་ཙམ་ཡང་མི་བྱེད་ལ། ཅི་ཞིག་བོར་པ་བཞིན་རྒྱང་རིང་གི་དཀར་ཞིང་
བརྗིད་པའི་གངས་རིའི་ཕྱོགས་སུ་ཅེར་འདུག
，
1 45



བསླུ་བྲིད། -
གཟའ་ཉི་མ།
ཡང་གཟའ་ཉི་མ་ཞིག་ལ་བསླེབས།
མདང་དགོང་གྲོགས་པོ་ཞིག་དང་ཁ་བརྡ་བྱས་ནས་ནམ་གུང་བཟུར་སོང་
བས་ད་ནངས་ལངས་དུས་ཅུང་འཕྱིས་འདུག སྡོད་ཤག་གི་སྒོ་ཁར་སོང་ནས་
ཁ་ལག་འཁྱུད་ཞོར་དུ་ངས་དེ་རིང་གི་གཟའ་ཉི་མའི་ཉིན་མོ་འདི་ཇི་ལྟར་འཁྱོལ་
བར་བསམ་བློ་བཏང་།
གནམ་ངོ་ཅུང་རུབ་ཡོད་ལ། ཕར་བལྟས་ཚོད་ཀྱིས་ཆར་བ་ཞིག་དབབ་
རྒྱུ་ཡིན་པ་འདྲ། ད་ལོའི་དཔྱིད་ཀར། གྲོང་རྡལ་ཆུང་ཆུང་འདི་ལ་ཆར་ཆུ་
ཐིགས་ཙམ་ཡང་མ་བབས་པས། ཉེ་འདབས་ཀྱི་རི་ལུང་ཐམས་ཅད་སྐྱ་ཐེར་
ཐེར་དུ་སྣང་ཞིང་། མི་རྣམས་ཀྱིས་ཡུན་རིང་དུ་ཆར་བ་ཞིག་ཨེ་འབབ་ལ་རེ་
སྒུག་བྱས་ཡོད།
མི་རྐྱང་ཞིག་ལ་མཚོན་ན། གཟའ་ཉི་མའི་ཉིན་མོ་ནི་ཧ་ཅང་འཁྱོལ་
དཀའ་བ་ཞིག་རེད། ཡིན་ནའང་ང་དཔེ་ཆ་ལྟ་རྒྱུ་དང་རྩོམ་ཡིག་འབྲི་རྒྱུར་
146



- གཟའ་ཉི་མ།
གོམས་ཡོད་པས། གཟའ་ཉི་མའི་ཉིན་མོའང་དེ་འདྲའི་འཁྱོལ་དཀའ་བ་ཞིག་
མིན། ང་ལ་མཚོན་ན་ཉིན་རྒྱུན་གཞུང་ལས་ཁང་དུ་རང་གིས་ལས་མི་འདོད་
པའི་བྱ་བ་དེ་དག་སྒྲུབ་པ་ལས། གཟའ་ཉི་མའི་ཉིན་ལ་རང་གི་འདོད་མོས་ལྟར་
བྱ་བ་དག་བསྒྲུབས་ན་དགའ་འོས་པ་ཞིག་རེད།
ཡིན་ནའང་ནམ་རྒྱུན་གཟའ་ཉི་མའི་ཉིན་ལ་བསམ་ཡུལ་ལས་འདས་པའི་
དོན་དག་གང་མང་ཞིག་འབྱུང་སྲིད། །
ངས་ནངས་ཇ་འཐུངས་རྗེས། དེ་རིང་བྱ་བ་ཅི་ཞིག་བསྒྲུབ་རྒྱུར་འཆར་
གཞི་འཐེན་མགོ་བརྩམས། མཇུག་མཐར། ངས་འདི་ལྟར་བཀོད་སྒྲིག་བྱས་པ་
སྟེ། ཉིན་འགའི་སྔོན་ལ་བྲིས་པའི་སྙན་རྩོམ་དེ་དག་བཅོས་ནས་རྩོམ་སྒྲིག་ཁང་
ཞིག་ལ་བསྐུར་རྒྱུ་དང་། དགེ་འདུན་ཆོས་འཕེལ་གྱི་སྙན་རྩོམ་སྐོར་ཞིག་ལ་
བསྐྱར་ལྟ་བྱས་ནས། དེ་ལ་དཔྱད་གཏམ་ཞིག་བྲི་བར་གྲ་སྒྲིག་བྱེད་པ་སོགས་
ཡིན།
དེ་ལྟར་འཆར་འགོད་བྱས་རྗེས། ངས་ཐོག་མར་སྙན་རྩོམ་དེ་ཞུ་དག་
བྱེད་མགོ་བརྩམས། ཕལ་ཆེར་ཡིག་ནོར་དང་ཚིག་ཕྲད་ཀྱི་ནོར་སྐྱོན་སོགས་
དག་བཅོས་བྱས་ཚར་པའི་སྐབས་སུ་སྒོ་བརྡུངས་བྱུང༌། ང་རེ་ཞིག་ལ་ཁ་རོག་
གེར་བསྡད་མོད། སྒོ་བརྡུངས་པའི་སྒྲ་དེ་རྒྱུན་མ་ཆད་པས་སྒོ་འབྱེད་དུ་མི་འགྲོ་
ཀ་མེད་བྱུང་། །
སྒོའི་ཕྱི་རོལ་ཏུ་ལངས་ཡོད་པ་ནི་ངའི་སློབ་གྲོགས་ཤིག་དང་མི་ཆ་མེད་་་་
གསུམ་རེད། ངའི་སློབ་གྲོགས་ཀྱིས་ཕན་ཚུན་ངོ་སྤྲོད་ཙམ་བྱས་རྗེས་ཁང་བའི་
ནང་ལ་འཛུལ་ཡོང་ནས་འཛུམ་དམུལ་དམུལ་གྱིས་བཤད་རྒྱུར། །
147



བསླུ་བྲིད།
“ངས་ཁྱོད་ད་དུང་སྲང་ལ་མྱུག་སོང་བསམ་པ་ཡིན། ད་འགྲིག་སོང་།
ཁྱོད་ཀྱིས་དེ་རིང་ཅི་བྱེད་རྩིས་ཡོད།”
ངས་ཅོག་ཙེའི་སྟེང་ལ་ལྟ་ཙམ་བྱས་རྗེས“སྔར་གྱི་སྙན་རྩོམ་ཞིག་དག་་་་་
བཅོས་བྱེད་བཞིན་ཡོད”ཅེས་དྲང་མོར་བཤད།
སློབ་གྲོགས་ཀྱིས་གད་མོ་ཞིག་བགད་དེ་མི་ཆ་མེད་དེ་གསུམ་ལ་བལྟས་་་་
ནས“ ཁྱོད་ཚོས་ལྟོས་དང་། ངའི་སློབ་གྲོགས་འདིས་ད་དུང་སྙན་ངག་འབྲི་
བཞིན་ཡོད། ཁྱོད་ཚོས་དྲང་མོར་ཤོད་དང༌། དེང་སང་གི་དུས་འདིར་སྙན་
ངག་ཅེས་པ་ཞིག་ཡོད་དམ་མེད”ཅེས་བཤད་རྗེས། སླར་ཡང་ང་ལ་འཁོར་
ནས“སློབ་གྲྭ་ཆེན་མོའི་སྐབས་སུ་ངའང་ཁྱོད་དང་འདྲ་བར་སྙན་ངག་འབྲི་རྒྱུར་
ཧ་ཅང་དགའ་བ་མ་ཡིན་ནམ། ཡིན་ནའང་དེང་སང་གི་དུས་འདིར་སྙན་ངག་
བྲིས་པས་ཕན་ཐོགས་ཅི་ཡོད། མཚམས་ལ་ལར་མི་རྣམས་ཀྱིས་ཁྱོད་ལ་རྩ་ཞིག་
མི་ཚང་ཞེས་འཕྱ་དམོད་བྱེད་ཀྱང་སྲིད”ཅེས་བཤད་རྗེས་ངོ་ལ་སྐྱོ་འཛུམ་ཞིག་་
ལངས་ནས་རེ་ཞིག་ཁ་མ་གྲག །
མི་ཆ་མེད་དེ་གསུམ་ཁྲོད་ཀྱི་གཅིག་གིས་དགོད་ཙམ་བྱས་ཏེ་ངའི་སློབ་་་
གྲོགས་ལ་བལྟས་ནས་བཤད་རྒྱུར།
“དེ་དག་བཤད་ནས་ཅི་བྱེད། ང་ཚོ་ཆང་འཐུང་དུ་ཡོང་བ་མ་ཡིན་
ནམ།”
ངའི་སློབ་གྲོགས་ཀྱི་ངོ་ལའང་དེ་མ་ཐག་འཛུམ་ཞིག་ལངས་ཏེ“རེད།
རེད། དེ་རིང་ང་ཚོ་ཆེད་དུ་འདི་རུ་ཆང་འཐུང་དུ་ཡོང་བ་ཡིན། གཟའ་ཉི་
མའི་ཉིན་ལ་ཆང་ཞིག་མ་འཐུང་ན་ལས་རྒྱུ་ཅི་ཡང་མི་འདུག ངས་ནས་ཆང་རྒྱ་
148



— གཟའ་ཉི་མ།
མ་དོ་བཟུང་ཡོད། དེ་རིང་ང་ཚོས་མཉམ་དུ་ཆང་འཐུང”ཟེར།
དེ་ནས་ཁོ་ཚོས་ཆང་འཐུང་མགོ་བརྩམས། ཁོ་ཚོས་ང་ལའང་བཙན་
ཚུགས་ཀྱིས་ཆང་ཉུང་ངུ་རེ་འཐུང་དུ་བཅུག ཆང་འཐུང་ཞོར་དུ་ཁོ་ཚོས་
དགའ་ཚོར་ཆེན་པོས་བུད་མེད་གང་ཞིག་གི་རུས་མིང་དང་སྡོད་གནས། སྤྱོད་
སྟངས། ད་དུང་བུད་མེད་དེ་དག་དང་འགྲོགས་པའི་སྐྱུག་བྲོ་བའི་བྱ་བ་དག་
ཀྱང་ལྷུག་པོར་གླེང་ཡོང་། བསྡད་ཀྱིན་བསྡད་ཀྱིན་ང་ལ་སུན་སྣང་ཆེན་པོ་ཞིག་
སྐྱེས་ཏེ་ཁོ་ཚོས་མཉམ་བཞག་མེད་པའི་གོ་སྐབས་ཤིག་དང་བསྟུན་ཏེ་དགེ་་་་་་
འདུན་ཆོས་འཕེལ་གྱི་གསུང་རྩོམ་ཞིག་བཟུང་ནས་ཕྱི་རོལ་ཏུ་བྲོས།
གནམ་ངོ་ད་དུང་རུབ་འདུག སྐབས་འདིར་ཆར་དབབ་རྒྱུ་ཡིན་མིན་
ཡང་བཤད་དཀའ་མོ་ཞིག་རེད། ཕྱི་རོལ་གྱི་ནམ་ཟླ་ཅུང་འཁྱག་པས། ང་ལ་
དབང་མེད་དུ་གྲང་འདར་ཞིག་བྱུང་། །
ངས་དགེ་འདུན་ཆོས་འཕེལ་གྱི་གསུང་རྩོམ་མཆན་ལ་བཙིར་ནས་་་་་་་
དམིགས་ཡུལ་མེད་པར་རྒྱ་སྲང་དུ་འགྲོ་བཞིན་པའི་སྐབས་སུ། བུད་མེད་ཅིག་
གིས་ངའི་མིང་ནས་བོས་བྱུང༌།
ངས་མགོ་དགྱེ་ནས་བལྟས་པ་ན། དེ་ནི་ང་ཚོའི་ལས་ཁུངས་ཀྱི་ཨ་ཅེ་
སྒྲོལ་མ་རེད། ཨ་ཅེ་སྒྲོལ་མ་ངའི་གན་དུ་བཅར་ནས་བཤད་རྒྱུར།
“ ཁྱོད་གང་ལ་འགྲོ་བ་ཡིན། ཁྱོད་ཀྱི་སྡོད་གནས་སུ་ཆང་འཐུང་འགའ་
འདུག ཁོ་ཚོས་ཁྱོད་གང་ལ་སོང་བའང་མ་ཤེས་ཟེར།”
ངས་ཇི་ལྟར་ལན་གདབ་རྒྱུའང་མ་ཤེས་པས་མོ་ལ་འདི་ལྟར་དྲིས།
“ ཁྱོད་གང་ལ་འགྲོ་རྒྱུ་ཡིན།”
149



བསླུ་བྲིད།
“ང་ཆེད་དུ་ཁྱོད་ཉིད་བཙལ་དུ་ཡོང་བ་ཡིན། ངས་ཁྱོད་ལ་འཕྲིན་
བཟང་ཞིག་ཁྱེར་ཡོང་ཡོད།” མོ་དགོད་ཙམ་བྱས་ནས་དེ་ལྟར་བཤད།
“འཕྲིན་བཟང་། འཕྲིན་བཟང་ཅི་ཞིག” ངས་ཅི་ཡིན་ཆ་མ་འཚལ་
བར་དེ་ལྟར་དྲིས། མོས་ང་ལ་སྔར་ལས་ལྷག་པའི་གཡོ་སྒྱུའི་འཛུམ་མདངས་
ཤིག་ཕྱུང་སྟེ་བཤད་རྒྱུར། “འདི་ནི་ཁྱོད་ཀྱི་མི་ཚེ་གང་བོར་རག་ལས་པའི་དོན་
དག་གལ་ཆེན་ཞིག་ཡིན། གལ་ཏེ་དོན་དག་འདི་ལེགས་འགྲུབ་བྱུང་ན་ཁྱོད་
ཀྱིས་ང་ལ་ཇི་ལྟར་བཀའ་དྲིན་ཞུ་རྒྱུ།”
ངས་སེམས་ནས་འཚིག་པ་ཟ་བཞིན་ཅི་ཡང་མ་བཤད་པར་ཡུད་ཙམ་ལ་
མོའི་ངོར་ཅེར་ནས་བསྡད།
དེ་བས་མོས་ཀྱང་གཡོ་སྒྱུའི་འཛུམ་མདངས་དེ་ཕྱིར་བསྡུས་ཏེ་ནན་ཏན་་
གྱིས“བླུན་རྒན་ཁྱོད། ཁྱོད་ཚེ་གང་བོར་མི་རྐྱང་དུ་འདུག་རྒྱུ་ཡིན་ནམ། དེ་
རིང་ཨ་ཅེས་ཁྱོད་ལ་དགའ་རོགས་ཤིག་ངོ་སྤྲོད་བྱེད”ཅེས་སྨྲས་བྱུང་།
ངའི་ངོ་དེ་མ་ཐག་དམར་པོར་གྱུར་ནས་ཅི་ཞིག་བཤད་དགོས་པའང་མི་
ཤེས་པར་གྱུར། རང་ཉིད་ཕོ་ལོ་ཉེར་བརྒྱད་ལ་སོན་ནའང་དོན་དག་འདིའི་
རིགས་བཤད་ན་ད་དུང་ངོ་མདོག་དམར་པོར་འགྱུར་བ་དེ་ནི་ངོ་མ་དགོད་བྲོ་བ་
ཞིག་རེད། ཨ་ཅེ་སྒྲོལ་མ་ང་ལས་ལོ་བཅུ་ལྷག་གིས་ཆེ། མོས་ནམ་རྒྱུན་ངའི་
འཚོ་བའི་ཕྱོགས་ལ་ཐུགས་འཁུར་བྱེད་པ་ཡིན། ཉིན་ཞིག་ངེད་གཉིས་ཀྱིས་ཁ་
བརྡ་བྱེད་དུས་མོས་ང་ཕོ་ལོ་ཉེར་བརྒྱད་ལ་སོན་ཡོད་པ་ཤེས་པས། ཧ་ལས་
པའི་ཚུལ་གྱིས“ཁྱོད་ཀྱིས་ད་དུང་ཁྱིམ་མི་བཅའ་བར་ཅི་ཞིག་ལ་སྒུག་ཡོད”ཅེས་
དྲིས་བྱུང་། ངའི་ངོ་དེ་མ་ཐག་དམར་པོར་གྱུར་པའི་དུས་སུ། མོས་སེམས་
150



གཟའ་ཉི་མ།
གསོའི་ཚུལ་དུ་“སེམས་འཁུར་མ་བྱེད། ནམ་ཉི་མ་ཞིག་ལ་ཨ་ཅེས་ཁྱོད་ལ་བུ་མོ་
བཟང་མོ་ཞིག་ངོ་སྤྲོད་བྱེད”ཟེར། སྐབས་དེར། ངས་མོའི་སྐད་ཆ་དེ་འདྲའི་
སེམས་ལ་མ་བཞག
“བླུན་རྒན་ཁྱོད། ལོ་ཉེར་བརྒྱད་ལ་སོན་ནའང་ད་དུང་ངོ་དམར་པོར་
འགྱུར་འགྲོ་བ་འདིར་ལྟོས་དང་། འགྲོ། ངས་ཁྱོད་ཁྲིད་དེ་བུ་མོ་དེར་ཐུག་ཏུ་
འགྲོ།” མོས་འཛུམ་བཞིན་དེ་ལྟར་བཤད་རྗེས་གོམ་པ་སྤོས་ཏེ་སྡུན་ལ་སོང་།
ང་ཡང་དབང་མེད་དུ་མོའི་རྗེས་དེད་ནས་སོང་། ཕོ་ལོ་ཉེར་བརྒྱད་ལ་སོན་
པའི་ང་ལ་མཚོན་ན། འདིའི་ཕྱོགས་ལ་ངོ་མ་སེམས་འཁུར་ཅུང་ཆེན་པོ་འདུག
ཨ་ཅེ་སྒྲོལ་མས་ང་ཁྲིད་དེ་བུ་མོ་དེའི་ཁྱིམ་ལ་སྙེག ལམ་དུ་མོས་ང་ལ་བུ་
མོ་དེ་བཟང་ཚུལ་རྒྱན་ཚུལ་མང་བོ་ཞིག་གླེངས་ཤིང་ཅང་མ་འགོར་པར་བུ་མོ་་་
དེའི་ཁྱིམ་ལ་བསླེབས་སོང་། བུ་མོ་དེའི་ཁྱིམ་གྱི་དངོས་པོ་ཙག་ཙིག་ལ་བལྟས་
ན་ཆ་རྐྱེན་དེ་འདྲའི་བཟང་རྒྱུ་མེད་པ་འདྲ། ཁྱིམ་དུ་བུ་མོ་དེའི་ཨ་མ་དང་བུ་མོ་
གཉིས་མ་གཏོགས་མེད། ཨ་ཅེ་སྒྲོལ་མས་ཆེད་དུ་ང་མོའི་གན་ལ་འཐེན་ཏེ་བུ་
མོའི་ཨ་མ་ལ་བལྟས་ནས“འདི་ནི་ང་ཚོའི་གྲོང་རྡལ་ཆུང་ཆུང་འདིའི་སྙན་ངག་
པ་གྲགས་ཅན་དེ་རེད། ཁོས་དུས་དེབ་དང་ཚགས་པར་དུ་སྙན་ངག་གང་མང་
ཞིག་སྤེལ་མྱོང”ཞེས་བཤད་པ་ལ། བུ་མོའི་ཨ་མས་འདང་ཞིག་བརྒྱབ་སྟེ་ཨ་ཅེ་
སྒྲོལ་མ་ལ“སྙན་ངག་པ་ཞེས་པ་ནི་ཅི་ཞིག་གི་ཕྱོགས་ཀྱི་བྱ་བ་ལས་མཁན་རེད”
ཅེས་དྲིས་བྱུང༌། ཨ་ཅེས་སྒྲོལ་མས་ངའི་ངོ་ལ་ལྟ་ཙམ་བྱས་རྗེས་དགོད་ཞོར་
དུ“སྙན་ངག་པ་ཞེས་པ་ནི་རྩོམ་རིག་ལ་མཁས་པའི་མི་རེད”ཅེས་ལན་བཏབ་་་
མོད། བུ་མོའི་ཨ་མས་ཧ་མ་གོ་བར“རྩོམ་རིག་ཅེས་པ་ནི་ཅི་རེད”ཅེས་འདྲི་
151_



-
--
བསླུ་བྲིད།
བར་བྱེད། ཨ་ཅེ་སྒྲོལ་མས“ ཁྱོད་ལ་བཤད་ཀྱང་གོ་རྒྱུ་མ་རེད། འགྲོ། འུ་
གཉིས་སྒོར་འགྲོ། ཁོ་གཉིས་ལ་ཁ་བརྡ་ཞིག་བྱེད་དུ་ཆུགས”ཞེས་འཆད་ཞོར་
དུ་རྒན་མོ་དེའི་ལག་མགོར་འཇུས་ཏེ་སྒོར་སོང་། །
ཁང་བའི་ནང་དུ་ང་དང་བུ་མོ་གཉིས་ལུས། ངས་མཆན་འོག་ཏུ་བ ཙིར་
བའི་དགེ་འདུན་ཆོས་འཕེལ་གྱི་གསུང་རྩོམ་དེ་མདུན་ཅོག་སྟེང་ལ་བཞག་སྟེ་་་་
རྐུབ་སྟེགས་ལ་བསྡད། མོའང་མར་བསྡད་དེ་མདུན་ཅོག་སྟེང་གི་དགེ་འདུན་
ཆོས་འཕེལ་གྱི་གསུང་རྩོམ་དེ་ལ་ཅེར་འདུག རེ་ཞིག་ལ་ངེད་གཉིས་ཀྱི་གཅིག་
གིས་ཀྱང་ཁ་མ་གྲག ཅུང་ཙམ་འགོར་རྗེས། ངས་ངོ་སྤྲོད་ཀྱི་ཚུལ་དུ་མོ་ལ་
འདི་ལྟར་བཤད།
“ངའི་མིང་ལ་རྒྱལ་མཚན་ཟེར། ཁྱོད་ཀྱི་མིང་ལ་ཅི་ཟེར།”
“ངའི་མིང་ལ་བདེ་སྐྱིད་མེ་ཏོག་ཟེར། ཁྱོད་རྩོམ་རིག་ལ་ཧ་ཅང་དགའ་
ཞེས་པ་བདེན་ནམ།”
མོའི་ངོ་ལ་འཛུམ་ཞིག་ཕྱུང་སྟེ་དགོད་ཙམ་བྱས།
དེ་ནས་ངས་མོ་ལ་རྩོམ་རིག་གི་སྐོར་གླེངས་ཤིང་། རང་ཉིད་ཀྱི་རྩོམ་
རིག་གསར་རྩོམ་གྱི་སྐོར་ཡང་ཞོར་དུ་གླེངས། ཕལ་ཆེར་ངེད་གཉིས་ཀྱིས་ཁ་
བརྡ་བྱས་ནས་ཕན་ཚུན་འདྲིས་ཤིང་ཁ་ཚིག་མཐུན་པར་གྱུར་པའི་དུས་སུ། མོས་
གློ་བུར་དུ་འདི་ལྟར་བཤད་བྱུང་།
“འུ་གཉིས་ཀྱི་འབྱུང་བ་ཅུང་མཐུན་པ་འདྲ། འོན་ཀྱང་ཁྱོད་ང་དང་
འབྲེལ་འདྲིས་གཏིང་ཟབ་པ་བྱེད་འདོད་ན། ཁྱོད་ཀྱིས་ཆ་རྐྱེན་བཞི་ཁས་ལེན་
དགོས།”
152



– གཟའ་ཉི་མ།
“ཆ་རྐྱེན་ཅི་ཞིག” ངས་དེ་མ་ཐག་དྲིས།
མོས་ཡུད་ཙམ་ལ་བསམ་བློ་བཏང་རྗེས་ནན་ཏན་གྱིས་བཤད་རྒྱུར།
“ཆ་རྐྱེན་དང་པོ། རྗེས་སུ་འུ་གཉིས་གཉེན་སྒྲིག་བྱས་རྗེས། ཁྱོད་ཀྱིས་
རྩོམ་རིག་དང་རྩོམ་གྲོགས་དེ་དག་དང་འབྲེལ་ཐག་གཅོད་དགོས།”
དེ་ལྟར་བཤད་རྗེས། མོས་ངའི་ངོ་ལ་ཅེར་ནས་ངའི་རྣམ་འགྱུར་ལ་རྟོག་
གིན་འདུག ངས་རྣམ་འགྱུར་ཅི་ཡང་མ་བསྟན་པར་མུ་མཐུད་དུ་དྲིས།
“ཆ་རྐྱེན་གཉིས་པ།”
“ཆ་རྐྱེན་གཉིས་པ། རྗེས་སུ་འུ་གཉིས་ཀྱི་གཉེན་སྟོན་གྱི་འགྲོ་སྒོ་ཚང་མ་
ཁྱོད་ཀྱིས་གཏང་དགོས།”
མོས་མུ་མཐུད་དུ་ངའི་རྣམ་འགྱུར་ལ་རྟོག་གིན་འདུག ངས་རྣམ་འགྱུར་
ཅི་ཡང་མ་བསྟན་པར་མུ་མཐུད་དུ་དྲིས།
“ཆ་རྐྱེན་གསུམ་པ།”
“ཆ་རྐྱེན་གསུམ་པ། རྗེས་སུ་འུ་གཉིས་གཉེན་སྒྲིག་བྱས་རྗེས། འུ་
གཉིས་ཀྱིས་ཚོང་ཁང་ཆུང་ཆུང་ཞིག་གཉེར་ཏེ་ནངས་དགོང་དུ་ཚོང་བརྒྱབ་ནས་
སྒོར་རྡོག་འགའ་བཙལ་ཐབས་བྱེད། དེང་སང་གི་དུས་འདིར་མི་ལ་སྒོར་མོ་
ཞིག་མེད་ན….”
ང་ཧར་གྱིས་ཡར་ལངས་ཏེ་མདུན་ཅོག་སྟེང་གི་དགེ་འདུན་ཆོས་འཕེལ་གྱི་
གསུང་རྩོམ་བཟུང་ནས་བུ་མོ་དེའི་ངོ་ལ་ལྟ་ཡག་ཅིག་བྱས་རྗེས་སྒོར་བུད། ངའི་
སེམས་ལ་དགོད་རྒྱུ་ཞིག་དང་སྐྱོ་བ་ཞིག་ཅིག་ཅར་དུ་སྐྱེས་བྱུང་། ངས་ཕྱིར་
འཁོར་ནས་བུ་མོ་དེར་མ་བལྟས་མོད། ཡིན་ནའང་ངའི་སེམས་ལ་ད་ལྟ་བུ་མོ་
153



བསླུ་བྲིད།
དེས་ཧད་བཞིན་ངའི་རྒྱབ་གཟུགས་ལ་ཅེར་ཡོད་པའི་ཚོར་སྣང་ཞིག་སྐྱེས། དེ་
བས་ངའི་སྒལ་གཞུང་ལ་ཚ་རེག་རེག་གི་ཚོར་བ་ཞིག་བྱུང༌། །
ཕྱི་རོལ་ཏུ་ཐོན་དུས། གློ་བུར་དུ་གར་འོང་མི་ཤེས་པའི་གྲང་རླུང་ཞིག་
ལངས་བྱུང་། ནམ་ཟླ་ཅུང་འཁྱག་ལ་སེམས་ཁོང་དུའང་འཁྱག་སུབ་སུབ་ཀྱི་
ཚོར་བ་ཞིག་གིས་ཁྱབ་པས། ང་ལ་དབང་མེད་དུ་གྲང་འདར་ཞིག་བྱུང་།
ངས་རེ་ཞིག་ལ་རང་ཉིད་གང་དུ་འགྲོ་དགོས་པའང་མི་ཤེས་པར་གྱུར། །
ངས་ཡུད་ཙམ་ལ་བསམ་བློ་ཞིག་བཏང་རྗེས་གློ་བུར་དུ་གྲོང་རྡལ་ཆུང་་་
ཆུང་འདིའི་མཐའ་འགྲམ་གྱི་ནགས་ཚལ་ཆུང་ཆུང་དེ་དྲན་བྱུང་། ནམ་རྒྱུན་དེ་
རུ་མི་ཧ་ཅང་ཉུང་བས་དངོས་གནས་དཔེ་ཆ་ལྟ་སའི་ལྷིང་འཇགས་ཀྱི་གནས་་་་
ཤིག་ཡིན། དེ་བས་ང་དེ་རུ་འགྲོ་རྒྱུའི་ཐག་བཅད།
ང་སྲང་ལམ་ལ་ཞུགས་ནས་ནགས་ཚལ་ཆུང་ཆུང་དེའི་ཕྱོགས་སུ་འགྲོ་་་་
བཞིན་པའི་དུས་སུ། མི་ཞིག་གིས་མགོ་སྒུར་ནས་ཅི་ཞིག་ལ་འདང་རྒྱག་ཞོར་
ཚུར་ཡོང་གིན་འདུག མི་དེ་གན་ལ་བསླེབས་དུས་དེ་ནི་ངའི་སློབ་གྲོགས་ཤིག་
རེད། ངས“ཨ་རོག ཁྱོད་གང་ལ་འགྲོ་བ་ཡིན”ཅེས་དྲིས་པས། ཁོས་ཀྱང་ང་
མཐོང་བྱུང༌། དེ་ནས་སློབ་གྲོགས་ངའི་གན་དུ་བཅར་ནས་བཤད་རྒྱུར།
“ང་ཁྱོད་བཙལ་དུ་འགྲོ་བ་ཡིན། ད་འགྲིག་སོང་། འགྲོ། ངའི་ཁྱིམ་ལ་
འགྲོ། ཆུང་མས་དྲོས་ཇ་བསྐོལ་ནས་ངེད་གཉིས་ལ་སྒུག་ཡོད།”
“དོན་དག་ཅི་ཞིག་ཡོད།” ངས་ཅི་ཡིན་ཆ་མ་འཚལ་བར་དེ་ལྟར་དྲིས།
“དོན་དག་ཆེན་པོ་ཞིག་མེད། ཁྱིམ་ལ་བསླེབས་ན་བཤད།” ཁོས་དེ་
ལྟར་འཆད་ཞོར་དགོད་ཙམ་བྱས། །
154



གཟའ་ཉི་མ།
ངེད་གཉིས་ཁོ་ཚང་ལ་བསླེབ་ཁར། ཁོས་ངའི་མཆན་དུ་བ ཙིར་བའི་
དཔེ་ཆ་མཐོང་ནས་“ ད་སྐབས་ཁྱོད་ཀྱིས་དཔེ་ཆ་ཅི་ཞིག་ལ་ལྟ་བཞིན་ཡོད”ཟེར།
ངས་དཔེ་ཆ་ཁོའི་ལག་དུ་བཞག་ནས“ངས་དགེ་འདུན་ཆོས་འཕེལ་གྱི་
སྙན་རྩོམ་སྐོར་ལ་དཔྱད་གཏམ་ཞིག་འབྲི་བསམ་པ་ཡིན”ཅེས་བཤད།
ཁོས་དཔེ་ཆའི་རྒྱབ་ཤོག་ལ་ལྟ་ཙམ་བྱས་རྗེས། སྣ་གཉེར་གཉེར་ཞིག་
བྱས་ཏེ“ ཁྱོད་ཀྱིས་ད་དུང་བོད་ཡིག་ལ་ལྟ་བཞིན་ཡོད་དམ། དེང་སང་གི་དུས་
འདིར་བོད་ཡིག་གིས་ཅི་བྱེད། ལས་ཁུངས་སུ་བོད་ཡིག་འཁོལ་ས་གཅིག་ཀྱང་
མེད། ཡིག་ཆ་ཐམས་ཅད་རྒྱ་ཡིག་གིས་འབྲི་དགོས། རྒྱ་ཡིག་གིས་ཡིག་ཆ་ཞིག་
འབྲི་མ་ཤེས་ན། གཞན་གྱིས་ ཁྱོད་ལ་མཐོང་ཆུང་བྱེད་པ་ཕར་ཞོག ད་དུང་
ཁྱོད་ཡིག་རྨོངས་ཅན་གྱི་གྲས་སུ་རྩི་བ་ཡིན། ང་ངོ་མ་དེ་དུས་བོད་ཡིག་
བསླབས་པར་ཤིན་ཏུ་འགྱོད་པ་སྐྱེས། དེ་དུས་རྒྱ་ཡིག་ཅིག་བསླབས་ཡོད་པ་
ཡིན་ན་ཅི་མ་རུང”ཟེར།
སྐད་ཆ་དེ་དག་གིས་ང་ལ་འཚིག་པ་ཟ་རུ་བཅུག ངས་དེ་མ་ཐག་གོམ་
པ་སྤོ་མཚམས་བཞག་སྟེ་ཐད་ཀར་ཁོའི་ངོ་ལ་ཅེར་ནས་འདི་ལྟར་བཤད། །
“གལ་སྲིད་དེ་དུས་ཁྱོད་ཀྱིས་བོད་ཡིག་བསླབས་མེད་ན། ད་ལྟ་ཁྱོད་ལ་
འདི་འདྲའི་བྱ་བ་ཞིག་ཡོད་དམ།”
སློབ་གྲོགས་ལ་རེ་ཞིག་ཁ་གྲག་རྒྱུ་མེད་པར་གྱུར། ཧད་ནས་ཡུད་ཙམ་
བསྡད་རྗེས། ཁོས་དགོད་ཞོར་དུ་བཤད་རྒྱུར། །
“འགྲོ། འགྲོ། དེ་དག་བཤད་ནས་ཅི་བྱེད། ཁྱོད་ཁོང་ཁྲོ་མ་ལངས།
ངས་ཀྱང་དངོས་ཡོད་ཀྱི་གནས་ཚུལ་ཞིག་བཤད་པ་ཙམ་ཡིན།”
155



བསླུ་བྲིད། -
ཁོའི་ཆུང་མས་ཚལ་རིགས་སྣ་ག་ལྔ་དྲུག་ཅིག་བསྔོས་ཏེ་ངེད་གཉིས་ལ་་་
སྒུག་འདུག ངེད་གཉིས་བསླེབས་འཕྲལ། མོས་མྱུར་དུ་ཇ་བླུགས་ནས་ང་ལ་
མགྲོན་རྩིས་བྱས། མོས་དགོད་ཙམ་བྱས་ཏེ་ང་ལ“ ཁྱོད་དངོས་སུ་གདན་འདྲེན་
ཞུ་རུ་མ་སོང་ན་ཁྱིམ་ལའང་མི་ཡོང་བ་ཅི་ཡིན། ཁྱོད་མི་རྐྱང་ཞིག་གིས་ནམ་
རྒྱུན་ཟ་མ་ལས་ནས་ཅི་བྱེད། ཁོམ་དུས་ངེད་ཚང་ལ་ཡོང་ན་མི་ཆོག་གམ”ཞེས་
ཡིད་སེམས་དྲོ་བར་བྱེད་པའི་སྐད་ཆ་དག་བཤད་བྱུང་།
ཁོ་གཉིས་ཀྱི་ལོ་བརྒྱད་ཙམ་ལ་སོན་ཡོད་པའི་བུ་ཆུང་གིས་ཀྱང་རྒྱ་སྐད་་་་
ཀྱིས“ཨ་ཁུ་ཁྱོད་བདེ་མོ”ཞེས་འཚམས་འདྲི་བྱས། །
དེ་མ་ཐག་མི་རྐྱང་ང་ལའང་དབང་མེད་དུ་ཁྱིམ་ཚང་ཞེས་པ་ནི་ཅི་འདྲའི་
དྲོད་ཁོལ་ལྡན་པའི་གནས་ཤིག་རེད་ཨང་སྙམ་པའི་ཚོར་སྣང་དྲག་པོ་ཞིག་སྐྱེས་
སུ་བཅུག
ཟ་མ་ཟ་ཞོར་དུ་ངས་ཁོ་གཉིས་ལ“དེ་རིང་ང་བོས་ཡོང་ནས་དངོས་་་་་་
གནས་དོན་དག་ཅི་ཞིག་ཡོད”ཅེས་དྲིས་མོད། ཁོ་གཉིས་ཀྱིས་སྙིང་རྗེ་བའི་བུ་
ཆུང་ལ་ལྟ་ཙམ་བྱས་ཏེ“ཟ་མ་ཟོས་རྗེས་བཤད། ཟ་མ་ཟོས་རྗེས་བཤད”ཟེར་
བས་ངས་ཀྱང་དེ་ལྟར་བསྒྱུར།
ཟ་མ་ཟོས་ཚར་རྗེས། སློབ་གྲོགས་ཀྱིས་ལྦུ་ཆང་དམ་བེ་གཉིས་ཀྱི་ཁ་ཕྱེ་
སྟེ་དཀར་ཡོལ་ནང་དུ་བླུགས་ནས“ཡ་ལྦུ་ཆང་ཐུངས”ཟེར།
ངེད་གཉིས་ཀྱིས་ཝུ་ཆང་འཐུང་ཞོར་ཡར་མར་གྱི་ཁ་བརྡ་མང་ཙམ་བྱས།
ཝུ་ཆང་འཐུངས་ཚར་རྗེས། ངས་ད་ཅིའི་དོན་དེ་ཡིད་ལ་དྲན་ཏེ་ཡང་བསྐྱར་
“ཁྱོད་ཀྱིས་ང་བོས་ཡོང་ནས་དངོས་གནས་དོན་དག་ཅི་ཞིག་ཡོད”ཅེས་དྲིས།
156



གཟའ་ཉི་མ།
ཁོས་ཆུང་མ་དང་བུ་ཆུང་གི་ངོ་ལ་ལྟ་ཙམ་བྱས་རྗེས“རྫོང་སློབ་ཆུང་དང་
པོའི་སློབ་གཙོ་ཀུན་བཟང་ཁྱོད་གཉིས་སྡེ་བ་གཅིག་གི་ཨེ་ཡིན”ཅེས་དྲིས་བྱུང་།
“ཡིན། ཅི་རེད།” ངས་ཅི་ཡིན་ཧ་མ་གོ་བར་དེ་ལྟར་བཤད། །
“ཡིན་ན་ད་འགྲིག་སོང་།” ཁོས་དེ་ལྟར་འཆད་ཞོར་བུ་ཆུང་གན་ལ་
འཐེན་ནས་མུ་མཐུད་དུ“ངའི་ཞི་ལི་འདི་ད་ལོ་རྫོང་མི་རིགས་སློབ་ཆུང་གི་ལོ་་་
རིམ་གསུམ་པའི་སློབ་མ་ཡིན། རྫོང་མི་རིགས་སློབ་ཆུང་ནང་དུ་བོད་ཡིག་གཙོ་
བོ་རེད། ད་ལྟའི་སྤྱི་ཚོགས་ཀྱི་གནས་ཚུལ་ལ་གཞིགས་ཏེ་མ་འོངས་པར་རྒྱང་ལྟ་
ཞིག་བྱས་ན། རྗེས་ཕྱོགས་སུ་བོད་ཡིག་ཅིག་ཤེས་པས་བྱ་བ་ཆེན་པོ་ཞིག་སྒྲུབ་
རྒྱུ་ཕར་ཞོག ཐ་ན་རང་གི་ལྟོ་རྒྱབ་ཙམ་ལ་ཡང་གནད་དོན་ཆེན་པོ་འདུག དེ་
བས་ངེད་བཟའ་ཟླ་གཉིས་ཀྱིས་གྲོས་བྱས་ཏེ་བུ་འདི་སློབ་ཆུང་དང་པོ་རུ་བསྐྱལ་
བ་བརྒྱུད། ཆུང་དུས་ནས་རྒྱ་ཡིག་ཅིག་བསླབ་ཏུ་འཇུག་བསམས་པ་ཡིན། ད་
ལྟ་རྫོང་མི་རིགས་སློབ་ཆུང་ནས་རྫོང་སློབ་ཆུང་དང་པོ་དང་གཉིས་པ་རུ་སྤོར་་་
པའི་སློབ་མ་ཤིན་ཏུ་མང་བས། འབྲེལ་བ་ཞིག་མེད་ན་སྤོར་མི་ཐུབ། དེ་
བས། ཆེད་དུ་ཁྱོད་བཙལ་ནས་རོགས་ཤིག་བྱེད་དུ་འཇུག་བསམས་པ་དེ་ཡིན”
ཅེས་བཤད་རྗེས། རེ་ཞིག་ངོ་མདོག་ཅུང་དམར་པོར་གྱུར་ནས་དོགས་མི་བདེ་
བའི་ངང་ང་ལ་ཅེར་འདུག
དེའི་འཕྲོར་ཁོའི་ཆུང་མས་ཀྱང་དེང་སང་གི་སྤྱི་ཚོགས་དང་འབྲེལ་ཏེ་་་་
གནས་ལུགས་བརྒྱ་ཐམ་པ་བཤད་པས་ང་ལ་ཁ་གྲག་རྒྱུ་མེད་པར་གྱུར། ཟ་མ་
ཟོས་ཤིང་ལྷུ་ཆང་ཡང་འཐུངས་ཟིན་པས། ད་ལྟ་ངས་ཁོ་བཟའ་ཟླ་གཉིས་ཀྱིས་
བཤད་པ་ལྟར་བྱ་བ་དེ་བསྒྲུབ་རྒྱུའི་ཁས་མི་ལེན་ཀ་མེད་བྱུང་། ལྦུ་ཆང་
157



བསླུ་བྲིད། -
འཐུངས་པས་སམ་གང་ཡིན་མི་ཤེས་མོད། སྐབས་དེར། ང་ལ་ཡང་བསྐྱར་
དབང་མེད་དུ་གྲང་འདར་ཞིག་བྱུང་།
སློབ་གྲོགས་ཀྱི་ཆུང་མས་ནས་ཆང་སྤུས་ལེགས་དམ་བེ་དོ་དང་གོས་་་་་་
བཏགས་རིང་མོ་ཞིག་རས་ཁུག་ཅིག་གི་ནང་ལ་བཅུག་རྗེས། ངེད་གཉིས་ཀྱིས་
རས་ཁུག་དེ་བཟུང་ནས་རྫོང་སློབ་ཆུང་དང་པོའི་ཕྱོགས་སུ་སོང་།
སློབ་གཙོ་ཀུན་བཟང་གིས་བརྙན་འཕྲིན་ལ་བལྟས་ནས་བསྡད་འདུག
ངེད་གཉིས་མཐོང་འཕྲལ། མྱུར་དུ་འབོལ་ཁྲི་ལས་ཡར་ལངས་ཏེ་ཚུར་ཡོང་
ནས་ངེད་གཉིས་ལ་ལག་འཇུ་བྱས་བྱུང། ཁོས་ང་ལ་ལག་འཇུ་བྱེད་སྐབས་ཡ་
མཚན་དུ་གྱུར་པའི་མིག་གིས་ལྟ་བཞིན ཁྱོད་རྫོང་འདི་ལ་ལས་བགོ་བྱས་པ་ནས་
བཟུང་ངེད་ཚང་ལ་ཐེངས་གཅིག་ཀྱང་མི་ཡོང་བ་ཅི་ཡིན། ཇི་ལྟར་བཤད་ཀྱང་
འུ་གཉིས་སྡེ་བ་གཅིག་གི་མི་རེད”ཅེས་ཟེར། །
ང་ལ་རེ་ཞིག་སྐད་ཆ་གཞན་བཤད་རྒྱུ་མ་རྙེད་པས། དགོད་ཙམ་བྱས་ཏེ་
ངའི་སློབ་གྲོགས་དང་ཁོ་གཉིས་ཕན་ཚུན་ངོ་སྤྲོད་བྱས།
འབོལ་ཁྲི་ལ་བསྡད་རྗེས། སློབ་གྲོགས་ཀྱིས་རས་ཁུག་ལས་ཆང་དང་ཁ་
བཏགས་བླངས་ཏེ་མདུན་ཅོག་སྟེང་ལ་བཤམས།
སློབ་གཙོ་ཀུན་བཟང་གིས་ངོ་གནག་ནས་མདུན་ཅོག་སྟེང་གི་ཆང་དང་ཁ་
བཏགས་ལ་བལྟས་བལྟས་རྗེས་གློ་བུར་དུ“འདི་ཅི་ཡིན”ཅེས་དྲིས་བྱུང་།
སློབ་གཙོ་ཀུན་བཟང་གིས་དེ་ལྟར་དྲིས་པས། ངས་ཀྱང་སྦ་གསང་མེད་
པར་ཡོང་དོན་གསལ་བོར་བཤད། །
སློབ་གཅོ་ཀུན་བཟང་གིས་ཡུད་ཙམ་ལ་བསམ་བློ་བཏང་རྗེས། གློ་བུར་
158



- གཟའ་ཉི་མ།
དུ་“བྱིས་པ་ལོ་རིམ་དུ་བ་ཡིན”ཅེས་དྲིས་བྱུང་།
ད་ཐེངས་ངས་ཁ་གྲག་དབང་མ་བྱིན་པར་སློབ་གྲོགས་ཀྱིས་དེའི་རྗེས་
མཐུད་དེ་“ལོ་རིམ་གསུམ་པ་ཡིན”ཅེས་མགྱོགས་མྱུར་གྱིས་ལན་བཏབ།
སློབ་གཙོ་ཀུན་བཟང་གིས་ཡང་བསྐྱར་ཡུད་ཙམ་ལ་བསམ་བློ་བཏང་རྗེས།
ང་ལ་བལྟས་ནས་དལ་དལ་ལྷོད་ལྷོད་ཀྱིས་བཤད་རྒྱུར། །
“ད་ལྟ་སློབ་སྐབས་འདིའི་དཀྱིལ་ལ་བསླེབས་ཡོད་པས། སྤྱིར་ང་ཚོས་
སློབ་མ་སྡུད་ལེན་མི་བྱེད་མོད། དེ་རིང་ཁྱོད་དངོས་སུ་བསླེབས་པས་ངས་སློབ་
མ་འདི་མི་ལེན་ཟེར་སྲོལ་ག་ལ་ཡོད།”
ངའི་ཁ་ནང་གི“བཀའ་དྲིན་ཆེ”ཞེས་པའི་སྐད་ཆ་དེ་ཐོས་རྗེས། སློབ་
གཙོ་ཀུན་བཟང་གིས་ད་གཟོད་ངའི་སློབ་གྲོགས་ཀྱི་ཕྱོགས་སུ་འཁོར་ནས་དལ་་
དལ་ལྷོད་ལྷོད་ཀྱིས་བཤད་རྒྱུར། །
“རྫོང་མི་རིགས་སློབ་ཆུང་གི་སློབ་ཁྲིད་རྒྱུ་སྤུས་ལ་ང་དེ་འདྲའི་ཡིད་ཆེས་
མེད། ལྷག་པར་དུ་བོད་ཡིག་བསླབས་པའི་བྱིས་པ་དེ་དག་གི་རྒྱ་ཡིག་ཆུ་ཚད་
ཧ་ཅང་ཞན་པས། ཁྱོད་ཀྱི་བྱིས་པ་རྫོང་མི་རིགས་སློབ་ཆུང་དུ་ལོ་རིམ་གསུམ་
པ་ཡིན་རུང་། ངའི་འདི་རུ་ཡོང་ན་ལོ་རིམ་གཉིས་པ་ནས་འདོན་དགོས། དེ་
ལ་ཁྱོད་འཐད་པ་ཨེ་ཡིན།”
སློབ་གྲོགས་ཀྱིས་ངའི་ངོ་ལ་གཅིག་བལྟས་རྗེས་སློབ་གཙོ་ཀུན་བཟང་ལ་་
བལྟས་ནས“འཐད་པ་ཡིན། འཐད་པ་ཡིན”ཟེར་ཞོར་མགོ་བོ་ལྡེམ་ལྡེམ་བྱས།
དོན་དག་ནི་དེ་ལྟར་ཐག་གིས་བཅད། སློབ་གཙོ་ཀུན་བཟང་གིས་ཟུར་
གྱི་སྒམ་ཆུང་ཞིག་ལས་ནས་ཆང་དམ་བེ་གང་བླངས་ཏེ་ངེད་གཉིས་ལ་ཆ་་་་་་
159



བསླུ་བྲིད།
གཏད། ཁ་བརྡ་བྱེད་ཞོར་དང་ཆང་འཐུང་ཞོར་དུ་ཆུ་ཚོད་ཕྱེད་ཙམ་འདས།
དེ་དུས་སློབ་གཙོ་ཀུན་བཟང་ཅུང་ར་བཟི་བར་གྱུར་ཡོད་ལ། ཆང་གི་ངར་ཁ་
ལ་བརྟེན་ནས་ཁ་ནང་ནས་གང་འདོད་དུ་ལབ་བྱུང༌། །
“ང་སློབ་འབྲིང་སྐབས་ནས་བཟུང་རྒྱའི་སློབ་གྲྭ་རུ་སོང་ནས་རྒྱ་ཡིག་ཁོ་
ན་སྦྱངས་པ་ཡིན། སློབ་གྲྭ་ཆེན་མོ་རུའང་ངའི་ཆེད་གཉེར་རྒྱ་ཡིག་ཡིན། ངས་
བོད་ཡིག་ལ་བསམ་གཟས་ནས་མཐོང་ཆུང་དང་དམའ་འབེབ་བྱས་པ་མིན།
དྲང་མོར་བཤད་ན། བོད་ཡིག་ཅིག་ཤེས་པས་ཅི་བྱེད། སྔགས་པ་དང་གྲྭ་པ་
ཚོས་ཆོས་འདོན་སྤྱད་ཙམ་ལས་གོ་ཅི་ཆོད། ཁྱོད་གཉིས་ཀྱང་ཁོང་ཁྲོ་མ་ལངས།
ཁྱོད་ཚོ་བོད་ཡིག་སྦྱངས་ནས་སློབ་གྲྭ་ཆེན་མོ་ནས་མཐར་ཕྱིན་པ་འདི་དག་སྤྱི་་་
ཚོགས་སྟེང་དུ་སོང་ན་ལྟ་རྒྱ་མཐོང་རྒྱ་ཡང་ཤིན་ཏུ་ཆུང་། ངོ་མ…...”
སློབ་གཙོ་ཀུན་བཟང་གིས་བཤད་ནས་མཚམས་འདིར་སླེབས་དུས། ང་
ཧར་གྱིས་ཡར་ལངས་ཏེ་ཐད་ཀར་ཁོའི་ངོ་ལ་ཕུར་ཚུགས་སུ་ཅེར་ནས“ ཁྱོད་ཀྱིས་
ད་ལྟ་འཆད་བཞིན་པའི་སྐད་ཆ་འདི་བོད་སྐད་མིན་ནམ”ཞེས་དྲིས་པས། ཁོ་
ལ་རེ་ཞིག་ལན་གདབ་རྒྱུ་མ་རྙེད་པར་ཁོང་དགོད་ཅིག་བྱས་ཏེ“ངས་ད་སོ་མ་་་
ཁྱོད་ལ་ཁོང་ཁྲོ་མ་ལངས་ཞེས་བཤད་པ་མ་ཡིན་ནམ། མར་སྡོད། མར་སྡོད།
ཆང་ཐུངས། ཆང་ཐུངས”ཞེས་བཤད། །
སློབ་གྲོགས་ཀྱིས་ངེད་གཉིས་ལ་བར་བཀག་ནས་འཛུམ་དམུལ་དམུལ་་་་
གྱིས་སློབ་གཙོ་ཀུན་བཟང་ལ“ ཁྱོད་ཀྱིས་བཤད་པ་བདེན། ང་ཚོ་བོད་ཡིག་
བསླབས་པ་འདི་དག་གི་མཐོང་རྒྱ་ངོ་མ་ཁྱོད་ཚོ་རྒྱ་ཡིག་བསླབས་པ་རྣམས་ལ་མི་
དོ”ཞེས་ཁ་ཡག་ངོ་དགའི་ཚུལ་གྱིས་ཡང་དང་བསྐྱར་དུ་དེ་ལྟར་བཤད།
160



- གཟའ་ཉི་མ།
ངས་སློབ་གྲོགས་ཀྱི་ཉམས་འགྱུར་དེ་མཐོང་བས། ཁོ་ལ་སེམས་གཏིང་
ནས་ཞེ་མེར་ཞིང་རང་ཤུགས་ཀྱིས་ཁོང་ཁྲོ་ཆེན་པོ་ཞིག་ལངས་ཏེ་ཁོ་གཉིས་་་་་་
བསྐྱུར་ཏེ་ཕྱི་རོལ་ཏུ་སོང༌།
ཕྱི་རོལ་ཏུ་བུད་མ་ཐག ང་ལ་ཡང་བསྐྱར་གྲང་འདར་ཞིག་བྱུང་།
གནམ་ངོ་སྔར་བཞིན་རུབ་ཡོད་ལ། ལམ་འགྲམ་དུ་མི་འགས་གནམ་ལ་བལྟས་
ནས་མྱུར་དུ་ཆར་བ་ཆེན་པོ་ཞིག་བབས་ན་ཅི་མ་རུང་ཟེར།
སྲང་ལམ་དུ་ཞུགས་པས། ངས་ད་གཟོད་དགེ་འདུན་ཆོས་འཕེལ་གྱི་
གསུང་རྩོམ་སློབ་གྲོགས་ཚང་ནས་བརྗེད་སོང་བ་ཡིད་ལ་དྲན། ཡིན་ནའང་ད་
ཅིའི་དོན་དག་དེ་དྲན་པས། ང་སློབ་གྲོགས་ཚང་ལ་དཔེ་ཆ་ལེན་དུ་འགྲོ་འདོད་
མེད་པར་གྱུར། །
ཕྱིར་རང་ཤག་ཏུ་ལོག་ན་ཆང་འཐུང་དེ་དག་ད་དུང་སོང་མེད་པར་་་་་
དོགས་ནས་དཔེ་ཁང་དུ་འགྲོ་རྩིས་བྱས། ས་ཆ་འདིའི་དཔེ་ཁང་ནང་གི་དཔེ་ཆ་
རྣམས་ནི་ལོ་དུ་མའི་སྔོན་དུ་ང་ཐོག་མར་ས་འདིར་ལས་བགོ་བྱས་ནས་ཡོང་བའི་
སྐབས་སུ་ཡོད་པའི་དཔེ་ཆ་དེ་དག་ཡིན་མོད། ཁོམ་དུས་དཔེ་ཁང་དུ་སོང་ན་
མིའི་ཡིད་ལ་སྤྲོ་སྣང་ཞིག་སྐྱེད་ཐུབ་པས། ང་དུས་རྒྱུན་དཔེ་ཁང་དུ་འགྲོ་རྒྱུར་
ཤིན་ཏུ་དགའ། ས་ཆ་འདིའི་དཔེ་ཁང་ཆུང་ཆུང་འདི་ང་ལ་མཚོན་ན་ནམ་ཡང་
བསླུ་བྲིད་ཅིག་ཡིན། །
དཔེ་ཁང་གི་སྒོ་ལ་བསླེབ་ཁར། ང་བུ་མོ་ཞིག་ལ་ཐུག མོའང་ངའི་སློབ་
གྲོགས་ཤིག་ཡིན་འདུག སློབ་མའི་སྐབས་སུ། མོ་ངའི་དགའ་རོགས་ཡིན་
ཞིང་། རྗེས་སུ་བྱ་བའི་ནང་དུ་ཞུགས་རྗེས་དུས་རྒྱུན་ངེད་གཉིས་ཀྱི་ལྟ་བ་མི་
161



བསླུ་བྲིད།
མཐུན་པས་ཁ་གྱེས་དགོས་བྱུང་། ཡིན་ནའང་ངེད་གཉིས་ཀྱི་གྲོགས་པོའི་
འབྲེལ་བ་དེ་ད་དུང་རྒྱུན་ཆད་མེད། །
མོས་ངའི་ངོ་ལ་ཅེར་ནས་བལྟས་བལྟས་རྗེས“ ཁྱོད་ཀྱིས་ད་ལྟ་ཅི་བྱེད་ཀྱིན་
ཡོད”ཅེས་དྲིས་བྱུང༌། །
“ཅི་ཡང་བྱེད་ཀྱིན་མེད། ང་དཔེ་ཁང་དུ་འགྲོ་བསམས་པ་ཡིན།” ངས་
དེ་ལྟར་ལན་བཏབ།
“ང་ལ་དོན་དག་ཅིག་ཡོད་པས། ཁྱོད་ལ་ཁོམ་པ་ཡོད་ཚེ་རོགས་ཤིག་
བྱས་ན་ཆོག་གམ།”
“མི་ཆོག་རྒྱུ་ཅི་ཡོད། དོན་དག་ཅི་ཞིག་ཡིན།”
“ང་ལ་ཡུལ་ལྷའི་ལྷ་ཁང་དུ་འགྲོ་རོགས་ཤིག་བྱོས།”
“དེ་རུ་ཅི་བྱེད་དུ་འགྲོ། ཁྱོད་མར་ལེ་རིང་ལུགས་པ་ཤ་སྟག་ཅིག་ཡིན་པ་
མིན་ནམ།” ངས་ཟུར་ཟའི་ཚུལ་དུ་དེ་ལྟར་དྲིས།
“ཁྱོད་ཀྱིས་དེ་འདྲ་མང་བོ་དྲིས་ནས་ཅི་བྱེད། འགྲོ་རོགས་བྱེད་དམ་མི་
བྱེད།” མོས་ཀྱང་འཚིག་པ་ཟ་བཞིན་དེ་ལྟར་དྲིས་བྱུང་།
“ལོས་བྱེད། ལོས་བྱེད། ད་འགྲོ།” ངས་དེ་ལྟར་བཤད་རྗེས། ངེད་
གཉིས་ཡུལ་ལྷའི་ལྷ་ཁང་དུ་འགྲོ་བའི་ལམ་ལ་ཆས།
ཡུལ་ལྷའི་ལྷ་ཁང་ཕལ་ཆེར་གྲོང་རྡལ་ཆུང་ཆུང་འདི་དང་ལེ་བར་བཞི་ལྔ་
ཙམ་གྱི་བར་ཐག་ཡོད་པའི་གནས་སུ་ཆགས་ཡོད། ལམ་དུ་མོས་ང་ལ་དྲང་
གཏམ་བཤད་བྱུང་། གཟའ་འཁོར་རྗེས་མར་གོང་རིམ་ཏང་རྩ་འཛུགས་ཀྱིས་
ལས་ཁུངས་སོ་སོ་ནས་ཏང་ཡོན་སྡུད་ལེན་བྱེད་རྒྱུ་ཡིན་པ་དང་། མོས་སྔ་མོ་
162



– གཟའ་ཉི་མ།
ནས་རེ་འདོད་ཡི་གེ་བྲིས་མོད། ཏང་ནང་ཞུགས་ཐུབ་མིན་ལ་གདེང་ཚོད་མེད་
པས། བཤད་རྒྱུན་དུ་གསོལ་བ་ཇི་ལྟར་བཏབ་ན་བསམ་དོན་དེ་བཞིན་འགྲུབ་
པའི་ཨ་མྱེས་ཡུལ་ལྷ་ལ་སྐྱབས་འཇུག་ཅིག་ཞུ་རུ་འགྲོ་བསམས་པ་ཡིན། མོས་ད་
དུང་ང་ལ་སྲིད་ཕྱོགས་སུ་སྙེག་ན་ངེས་པར་དུ་ཏང་ཡོན་ཞིག་ཡིན་དགོས་ཚུལ་་་
དང༌། ཏང་ཡོན་ཞིག་མིན་ན་ནམ་ཡང་འདྲ་མཉམ་གྱི་གོ་སྐབས་མི་ལྡན་ཞེས་
སྡུག་ཡུས་གང་མང་ཞིག་བརྗོད།
ངས་མོའི་བསླབ་བྱ་ལ་ཉན་ཞོར་དུ་ཇི་ལྟར་ཡུལ་ལྷའི་ལྷ་ཁང་དུ་བསླེབས་
པའང་མ་ཤེས། མོས་ཀྱང་བཤད་མཚམས་བཞག་སྟེ་ང་ལ་བལྟས་ནས་དགོད་
བཞིན“ ཁྱོད་ནི་ཆོས་ལུགས་ལ་དད་པ་ཆེ་བ་མིན་ནམ། ནམ་རྒྱུན་ཡུལ་ལྷའི་ལྷ་
ཁང་དུ་ཁྱོད་ཀྱི་གྲིབ་མ་ཙམ་ཡང་མཐོང་རྒྱུ་མེད་པ་ཅི་ཡིན”ཟེར།
“སེམས་ན་དད་པ་ཡོད་ཚེ། ལྷ་ཁང་ནང་གི་འབག་སྐུ་དག་ལ་ཐོད་པ་
གཏུགས་པས་ཀྱང་ལྷག་པ་ཡིན།” ངས་དེ་ལྟར་ལན་བཏབ། །
ཡུལ་ལྷའི་ལྷ་ཁང་དུ་མོས་དད་པ་རྣམ་དག་གིས་ཕྱག་གསུམ་བཙལ་རྗེས་
མིག་ཟུང་བཙུམས་ཤིང་མགོ་བོ་སྨད་པ་དང་། ལག་ཟུང་ཐལ་མོ་སྦྱར་ནས་
གསོལ་བ་འདེབས་བཞིན་ཡོད། སྐབས་དེར། ལྷ་མདུན་གྱི་བུ་མོ་འདི་ནི་དེ་
དུས་སློབ་གྲྭའི་ནང་གི་ལྷ་མེད་སྨྲ་མཁན་དང་། ད་ལྟའི་ཏང་ནང་དུ་ཞུགས་
གྲབས་བྱེད་པའི་མི་དེ་རེད་ཟེར་ན་སུས་རྣར་འགྲོ། མོས་གསོལ་བ་བཏབ་ཚར་
རྗེས་བྲང་ཁུག་ལས་སྒོར་མོ་བཅུ་ཤོག་ཅན་ཞིག་དང་ཤོག་བྱང་ཞིག་བླངས་ཏེ་ལྷ་
མདུན་དུ་བཞག ཤོག་བྱང་ངོས་ལ་བོད་ཡིག་འགའ་བྲིས་འདུག སྒོ་ལ་འགྲོ་
ཞོར་དུ་གོ་སྐབས་ཤིག་དང་བསྟུན་ནས་ངས་ཤོག་བྱང་ངོས་ཀྱི་ཡི་གེ་དེ་དག་ལ་་
-
163



བསླུ་བྲིད། -
བལྟས། ཤོག་བྱང་ངོས་སུ“གཟའ་འཁོར་རྗེས་མར་བདག་གི་རེ་འདོད་ཇི་
བཞིན་དུ་འགྲུབ་པར་ཐུགས་རྗེས་གཟིགས་རོགས”ཞེས་དབུ་ཅན་གྱིས་གསལ་་་
བོར་བྲིས་འདུག སྐབས་དེར། ང་ལ་དགོད་རྒྱུ་ཞིག་ལངས་ཏེ་ཀླད་པའི་ནང་
ལ་ཨ་མྱེས་ཡུལ་ལྷས་ཤོག་བྱང་འདི་འབྲི་མཁན་སུ་ཡིན་པ་དང་། དོན་དག་ཅི་
ཞིག་ལ་ཐུགས་རྗེས་གཟིགས་དགོས་པ་དངོས་གནས་མཁྱེན་ནམ་སྙམ། །
ཡུལ་ལྷའི་ལྷ་ཁང་ནས་ཕྱིར་རང་ཤག་ཏུ་ལོག་དུས་མུན་རུབ་འདུག ཆང་
འཐུང་དེ་དག་ཀྱང་གར་སོང་མ་ཤེས། གནམ་ངོ་སྔར་ལྟར་རུབ་ནས་ཡོད།
གནམ་ངོ་རུབ་ཡོད་པས་ནམ་མཁའ་རུ་སྐར་མ་གཅིག་ཀྱང་མཐོང་རྒྱུ་མི་
འདུག གློ་བུར་དུ་གར་འོང་མི་ཤེས་པའི་གྲང་རླུང་ཆེན་པོ་ཞིག་གཡུགས་བྱུང་།
གྲང་རླུང་དེ་ཞག་གང་བོར་རྒྱུན་མ་ཆད་པར་གཡུགས་པ་རེད། དཔྱིད་ཀའི་
མཚན་མོ་དེར། ང་ལ་བར་མེད་དུ་གྲང་འདར་བྱུང་། སེམས་སུ་ཆར་བ་ཆེན་
པོ་ཞིག་བབས་ན་ཅི་མ་རུང་སྙམ།
གཟའ་ཉི་མའི་ཉིན་ཧ་ཅང་འཁྱག
164



ཟླ་བ་ཤར་བྱུང༌།
ཟླ་བ་ཤར་བྱུང་།
ཟླ་བ་ཤར་བྱུང་།
ཟླ་བ་དམར་པོ་ཤར་རིའི་རྩེ་ནས་ཤར་བྱུང་། དམར་མདོག་གི་ཟླ་འོད་
སྟོང་སིང་སིང་གི་ས་གཞིའི་སྟེང་ལ་འཕྲོས་འདུག
ཟླ་བ་ཚེ་རིང་དང་ཟླ་བ་སྒྲོལ་མ་གཉིས་དཔུང་བ་མཉམ་གཤིབ་ཀྱིས་ལྷན་
དུ་ཙོག་ནས་དམར་མདོག་གི་ཟླ་འོད་འོག་གི་མུ་མཐའ་བྲལ་པའི་ས་གཞི་ལ་ཅེར་
འདུག མཐོང་ལམ་དུ། མེ་ཏོག་དང་སྤང་རྩྭ་མེད་པའི་ས་གཞི་སྐྱ་ཐེར་ཐེར་དུ་
སྣང་། ཁོ་གཉིས་ཀྱི་གདོང་ལ་ཅི་ཡིན་ཆ་མི་འཚལ་བའི་མདངས་ཤིག་མངོན་
ཡོད། །
ཟླ་བ་ཚེ་རིང་གིས་མགོ་བོ་ཡར་དགྱེ་སྟེ་ཟླ་བ་དམར་པོ་ལ་གཅིག་བལྟས་་
ཤིང་། དེ་ནས་ཟླ་བ་སྒྲོལ་མའི་གདོང་ལ་གཅིག་བལྟས་ཏེ་འདི་ལྟར་དྲིས།
“དེ་དགོང་གི་མཚན་མོ་མཛེས་སམ།”
“ངས་རང་གི་ཚོར་བ་ཅི་འདྲ་ཞིག་ཡིན་པ་བཤད་མི་ཤེས།” གདོང་ལ་
165



1
བསླུ་བྲིད། -
སྐྱོ་མདངས་ཤིག་ཤར་ཡོད་པའི་ཟླ་བ་སྒྲོལ་མས་དེ་ལྟར་བཤད།
དུས་ཡུན་ཅུང་རིང་བོ་ཞིག་ལ་ཁོ་གཉིས་ཀྱིས་དམར་མདོག་གི་ཟླ་འོད་་་
འོག་གི་མུ་མཐའ་བྲལ་པའི་ས་གཞི་ལ་ཅེར་འདུག་པ་ལས་སུས་ཀྱང་ཁ་མ་གྲག
ཟླ་བ་ཚེ་རིང་དང་ཟླ་བ་སྒྲོལ་མ་གཉིས་གནས་འདི་ནས་སྐྱེས་ཤིང་གནས་
འདི་ནས་ནར་སོན། ཁོ་གཉིས་ཀྱིས་དུས་རྒྱུན་ཟླ་བ་དམར་པོ་ཤར་རིའི་རྩེ་ནས་
ཇི་ལྟར་འཕགས་ཤིང་། རྗེས་སུ་ཇི་ལྟར་ནུབ་རིའི་རྩེ་ནས་ནུབ་པར་བལྟས་ནས་
བསྡད། ཁོ་གཉིས་ནི་འདི་ལྟར་དམར་མདོག་གི་ཟླ་འོད་འོག་གི་མུ་མཐའ་བྲལ་
པའི་ས་གཞིའི་སྟེང་དུ་ནར་སོན་པ་རེད།
སྐབས་འདིར། ཁོ་གཉིས་སྔར་བཞིན་ཅི་བྱེད་འདི་བྱེད་མི་ཤེས་པར་
གནས་ཤིང་། མཚམས་ལན་རེར་མགོ་བོ་ཡར་བཀྱགས་ཏེ་དམར་མདོག་གི་ཟླ་
གོར་དེ་ལ་བལྟས་འདུག གློ་བུར་དུ། ཟླ་བ་ཚེ་རིང་གིས་ཁ་གྲགས་བྱུང༌།
“ཟླ་བ་སྒྲོལ་མ། ཁྱོད་ཀྱིས་གླུ་ཞིག་ལོངས་དང་།”
ཟླ་བ་སྒྲོལ་མས་འདང་ཞིག་བརྒྱབ་རྗེས་གླུ་འདི་ལྟར་བླངས་བྱུང་།
ཤར་ཕྱོགས་རི་བོའི་རྩེ་ནས།།
དཀར་གསལ་ཟླ་བ་ཤར་བྱུང་།།
མ་སྐྱེས་ཨ་མའི་ཞལ་རས།།
ཡིད་ལ་འཁོར་འཁོར་བྱས་བྱུང༌།།
གླུ་སྒྲ་དེ་སྟོང་སིང་སིང་གི་ས་གཞིའི་སྟེང་དང་དམར་མདོག་གི་ཟླ་འོད་་་་
ཁྲོད་དུ་དལ་གྱིས་འཕུར་སྐྱོད་བྱེད་བཞིན་མཆིས། གླུ་དེའི་སྙན་འཇེབས་ཀྱི་
འགྱུར་ཁུགས་དེས་མིའི་ཡིད་སེམས་སྐྱོ་བར་བྱས་འགྲོ།
166



་
ཟླ་བ་ཤར་བྱུང་།
གླུ་དེ་བླངས་ཚར་རྗེས་ཡུད་ཙམ་ལ་དལ་ཅག་གེར་གྱུར། ཡིན་ནའང་
སྙན་འཇེབས་ཀྱི་འགྱུར་ཁུགས་དེ་ད་དུང་མཐའ་མེད་ཀྱི་ས་གཞིའི་སྟེང་དང་་་་
དམར་མདོག་གི་ཟླ་འོད་ཁྲོད་དུ་འཕུར་སྐྱོད་བྱེད་བཞིན་པ་དང་འདྲ། དམར་
མདོག་གི་ཟླ་འོད་འོག་གི་མུ་མཐའ་བྲལ་པའི་ས་གཞིའི་སྟེང་དུ་ལྐོག་གྱུར་དང་་་
རབ་རིབ་ཀྱི་མཁའ་དབུགས་ཤིག་གིས་ཁྱབ་འདུག
ཟླ་བ་ཚེ་རིང་གིས་གློ་བུར་དུ་ཅི་ཞིག་དྲན་པ་བཞིན་ཟླ་བ་སྒྲོལ་མར་་་་་་
བཤད་རྒྱུར། །
“གནའ་སྔ་མོའི་དུས་སུ། ཟླ་བ་ལ་དཀར་གསལ་ཟླ་བ་ཟེར་དོན་ཅི་ཡིན་
ནམ།”
“རེད་ཡ། གནའ་སྔ་མོའི་དུས་སུ་ཟླ་བ་ལ་ཅིའི་ཕྱིར་དཀར་གསལ་ཟླ་བ་
ཟེར་བ་ཡིན་ནམ།” ཟླ་བ་སྒྲོལ་མས་གདོང་ལ་ཅི་ཡིན་ཆ་མ་འཚལ་བའི་
མདངས་ཤིག་མངོན་ནས་དེ་ལྟར་བཤད། །
ཁོ་གཉིས་ཀྱིས་མགོ་ཐོག་གི་ཟླ་བ་དམར་པོ་ལ་ཅེར་ནས་ཇི་ལྟར་བསམ་བློ་
བཏང་ཡང་། གནའ་སྔ་མོའི་དུས་ཀྱི་གླུ་ཚིག་དེའི་ནང་དུ་ཟླ་བ་ལ་དཀར་
གསལ་ཟླ་བ་ཟེར་དོན་རྟོགས་མ་བྱུང༌། །
དེ་བས་ཟླ་བ་ཚེ་རིང་དང་ཟླ་བ་སྒྲོལ་མ་གཉིས་སྒོམ་ཆེན་པ་དེ་འཚོལ་དུ་
སོང་། སྒོམ་ཆེན་པ་དེས་བྲག་ཁུང་ཞིག་གི་ནང་དུ་སྒོམ་བརྒྱབ་ནས་ལོ་ངོ་སྟོང་
ཕྲག་གཅིག་འགོར་ཡོད་སྐད། །
བྲག་ཁུང་མདུན་དུ། ཁོ་གཉིས་ཀྱིས་ལག་ཟུང་ཐལ་མོར་སྦྱར་ཅིང་པུས་
མོའི་ལྷ་ང་སར་བཙུགས་ཏེ་དད་པ་དག་སྣང་གིས་འདི་ལྟར་དྲིས།
167



བསླུ་བྲིད། –
“སྒོམ་ཆེན་པ་ལགས། གནའ་སྔ་མོའི་དུས་སུ་ཟླ་བ་ལ་དཀར་གསལ་ཟླ་
བ་ཟེར་དོན་ཅི་ཡིན་ནམ།”
བྲག་ཁུང་གི་ཤིན་ཏུ་གཏིང་ཟབ་པའི་གནས་ཤིག་ནས་རླུང་གིས་ཁུར་འོང་
བ་ལྟ་བུའི་སྒྲ་ཞིག་གྲགས་བྱུང་།
“འདས་པའི་དུས་རབས་སུ་ཟླ་བ་དཀར་པོ་ཡིན། འདས་པའི་དུས་
རབས་མཛེས་སྡུག་གི་དུས་རབས་ཡིན། མ་འོངས་པའི་དུས་རབས་སུ་ཟླ་བ་
ནག་པོ་ཡིན།”
“ཅིའི་ཕྱིར། གནའ་སྔ་མོའི་དུས་ཀྱི་ཟླ་བ་དཀར་པོ་ཡིན་ཞིང་། ད་ལྟའི་
དུས་ཀྱི་ཟླ་བ་དམར་པོ་ཡིན་ལ། མ་འོངས་པའི་དུས་ཀྱི་ཟླ་བ་ནག་པོ་ཡིན་པ་
རེད།”
ཟླ་བ་ཚེ་རིང་དང་ཟླ་བ་སྒྲོལ་མ་གཉིས་ཀ་ཤེས་མེད་ཚོར་མེད་དུ་ཡར་་་་་
ལངས་ཏེ་སྐད་ཆུང་ངུས་དེ་ལྟར་དྲིས།
བཟོད་དཀའ་བའི་ལྷིང་འཇགས་ཤིག་གི་རྗེས་སུ། སླར་ཡང་རླུང་གིས་
ཁུར་འོང་བ་ལྟ་བུའི་སྒྲ་དེ་གྲགས་བྱུང་།
“མི། ཧམ་སེམས་ཆེ་བའི་མི།”
ཟླ་བ་ཚེ་རིང་དང་ཟླ་བ་སྒྲོལ་མ་གཉིས་ཀྱིས་རང་ཉིད་ཡར་ལངས་ཡོད་པ་
ཚོར་བས་སླར་ཡང་ལག་ཟུང་ཐལ་མོར་སྦྱར་ཅིང་། པུས་མོའི་ལྷ་ང་སར་
བཙུགས་ཏེ་རླུང་གིས་ཁུར་འོང་བ་ལྟ་བུའི་ཡ་མཚན་གྱི་སྒྲ་དེ་ཡང་བསྐྱར་གྲག་་་
པར་རེ་སྒུག་བྱས། ཁོ་གཉིས་ཀ་སྒོམ་ཆེན་པའི་སྐད་ཆར་དེ་འདྲའི་ཡིད་མ་
ཆེས།
168



ཟླ་བ་ཤར་བྱུང་།
ལྷིང་འཇགས་ཡུད་ཙམ་པའི་རྗེས་སུ། རླུང་གིས་ཁུར་འོང་བ་ལྟ་བུའི་སྒྲ་
དེ་ཡང་བསྐྱར་གྲགས་བྱུང་།
“སུས་ཀྱང་རྣར་མི་འགྲོ། ཟླ་བ་ཤར་བའི་ཕྱོགས་སུ་སོང་ན་མ་འོངས་
པའི་དུས་རབས་ཀྱི་ཟླ་བ་ནག་པོ་མཐོང་ཐུབ། ཟླ་བ་ནུབ་པའི་ཕྱོགས་སུ་སོང་
ན་འདས་ཟིན་པའི་དུས་རབས་ཀྱི་ཟླ་བ་དཀར་པོ་མཐོང་ཐུབ།”
ཟླ་བ་ཚེ་རིང་དང་ཟླ་བ་སྒྲོལ་མས་སྔར་བཞིན་ལག་ཟུང་ཐལ་མོར་སྦྱར་་་་
ཅིང་པུས་མོའི་ལྷ་ང་སར་བཙུགས་ཏེ་སྒོམ་ཆེན་པས་མུ་མཐུད་དུ་ཅི་ཞིག་་་་་་་་
གསུངས་པར་རེ་སྒུག་བྱས། ཡིན་ནའང་དུས་ཡུན་རིང་བོ་ཞིག་འགྱངས་མོད།
བྲག་ཁུང་དུ་སྔར་བཞིན་ལྷིང་འཇགས་སེ་འདུག་པ་ལས་གྲག་འགུལ་ཅི་ཡང་་་་་
མ་་་་བྱུང་། །
མཇུག་མཐར། ཟླ་བ་ཚེ་རིང་དང་ཟླ་བ་སྒྲོལ་མས་དངོས་སུ་གནའ་སྔ་
མོའི་དུས་དང་མ་འོངས་པའི་དུས་ཀྱི་ཟླ་བའི་ཁ་དོག་མ་གཞི་ཅི་འདྲ་ཞིག་ཡིན་་
པར་བལྟ་རུ་འགྲོ་རྒྱུའི་སེམས་ཐག་བཅད། ཁོ་གཉིས་རྗེས་མར་གནས་འདི་
ནས་ཐུག་རྒྱུ་བྱས། །
ཟླ་བ་ཚེ་རིང་ཟླ་བ་ཤར་བའི་ཕྱོགས་སུ་སོང་ཞིང་། ཟླ་བ་སྒྲོལ་མ་ཟླ་བ་
ནུབ་པའི་ཕྱོགས་སུ་སོང་།
ཟླ་བ་ཚེ་རིང་དམར་མདོག་གི་ཟླ་འོད་འོག་གི་ས་གཞིའི་སྟེང་དུ་མདུན་་་
ཕྱོགས་སུ་སྐྱོད་བཞིན་མཆིས། ཁོས་སྐབས་རེར་མིག་ཟུང་རྡེབ་ཙམ་ཡང་མི་
བྱེད་པར་མདུན་ཕྱོགས་ཀྱི་མྱ་ངམ་ཐང་ཆེན་ལ་ཅེར་ཞིང་། ལན་རེར་མགོ་དགྱེ་
ནས་མགོ་ཐོག་གི་ཟླ་བ་དམར་པོ་ལ་ལྟ་བར་བྱེད། ཅི་ཙམ་སོང་བ་མི་ཤེས་མོད།
169



བསླུ་བྲིད།
ཁོས་གློ་བུར་དུ་རྐང་འོག་གི་ས་གཞི་ལ་སྲུབས་ཀ་གས་ཤིང་། མགོ་ཐོག་གི་ཟླ་བ་
ཡང་དམར་ནག་ཏུ་གྱུར་ཏེ་འོད་མདངས་མེད་པ་མཐོང་། མདུན་ཕྱོགས་སུ་ཇི་
ལྟར་སོང་ན་ས་གཞིའི་གས་སྲུབས་ལྷག་ཏུ་ཇེ་ཆེར་གྱུར་ཅིང་། མགོ་ཐོག་གི་ཟླ་
བའང་ཇེ་ནག་ནས་ཇེ་ནག་ཏུ་འགྱུར་བཞིན་འདུག མཇུག་མཐར། ཟླ་བ་སྒྲ་
གཅན་གྱིས་བཟུང་བ་ལྟར་རིམ་བཞིན་མི་སྣང་བར་གྱུར། རྫོང་སྟུག་པའི་སྨག་
མུན་གྱིས་ཡོད་ཚད་ཁྱུར་མིད་དུ་བཏང་བྱུང་། སྡིག་སྡིག་ཏུ་ལྡིང་བའི་སྙིང་ཆུང་
གི་འཕར་སྒྲ་ལས་ད་གཟོད་རང་ཉིད་ད་དུང་འཇིག་རྟེན་འདི་རུ་འཚོ་འདུག་པ་
བདེན་དཔང་བྱེད་ཐུབ། ཁོའི་སེམས་ལ་སྔར་ཡོད་མ་མྱོང་བའི་འཇིགས་སྣང་
ཞིག་སྐྱེས་པས། མུ་མཐུད་དུ་མདུན་ཕྱོགས་སུ་འགྲོ་མ་ཐུབ་པར་ཕྱིར་འཁོར་
ནས་བྲོས། །
ཟླ་བ་སྒྲོལ་མས་སེམས་ལ་གནའ་སྔ་མོའི་དུས་ཀྱི་ཟླ་བ་དངོས་གནས་་་་་
དཀར་པོ་ཞིག་ཡིན་ནམ་ཞེས་པའི་དོགས་གཞི་ཞིག་བཅངས་ཏེ་ཟླ་བ་ནུབ་པའི་
ཕྱོགས་སུ་སྐྱོད་བཞིན་མཆིས། མོས་མཚམས་རེར་སྐྱ་ཐེར་ཐེར་གྱི་ས་གཞི་ལ་
ཅེར་ཞིང་སྐབས་རེར་མགོ་ཐོག་གི་ཟླ་བ་དམར་པོར་བལྟས། ཅི་ཙམ་སོང་བ་མི་
ཤེས་མོད། སྐབས་འདིར་མོས་སྐུ་མདོག་གི་ས་གཞིའི་སྟེང་དུ་སྔོ་ལྗང་གི་སྤང་རྩྭ་
སྐྱེས་ཡོད་པ་དང་། མགོ་ཐོག་གི་ཟླ་བ་དམར་པོའི་ཁ་དོག་ཀྱང་དཀར་པོར་
འགྱུར་བཞིན་པ་མཐོང་། མུ་མཐུད་དུ་མདུན་ཕྱོགས་སུ་སྐྱོད་པ་དང་བསྟུན་
ནས། མོའི་མིག་ལམ་གྱི་ལྗང་མདོག་ཇེ་མང་དུ་སོང་ཞིང་མགོ་ཐོག་གི་ཟླ་བའང་
ལྷག་པར་ཇེ་དཀར་དུ་འགྱུར་བཞིན་འདུག མཇུག་མཐར། མོའི་མིག་ལམ་དུ་
མཐའ་མེད་པའི་ལྗང་མདོག་གི་རྩྭ་ཐང་ཞིག་མངོན། མགོ་ཐོག་གི་ཟླ་བའང་
170



ཟླ་བ་ཤར་བྱུང་།
དཀར་པོར་གྱུར་ཏེ་དཀར་འཇམ་གྱི་ཟླ་འོད་སྔོ་ལྗང་གི་རྩྭ་ཐང་སྟེང་ལ་ཁྱབ།
འདི་དག་ནི་མོའི་བློ་ཡུལ་ལའང་ཤོང་དཀའ་བའི་དོན་ཞིག་རེད། མོའི་གདོང་
ལ་དགའ་སྤྲོའི་འཛུམ་མདངས་ཤིག་འགོག་མེད་དུ་རྒྱས་བྱུང་སྟེ། འདི་དག་
ཆད་ལྷག་མེད་པར་ཟླ་བ་ཚེ་རིང་ལ་བཤད་དགོས་བསམ། ཁོ་ལ་གནས་འདིའི་
སྔོ་ལྗང་གི་རྩྭ་ཐང་ནི་ཅི་འདྲའི་ཡངས་ཤིང་རྒྱ་ཆེ་ལ། གནས་འདིའི་མཁའ་
དབྱིངས་ཀྱི་ཟླ་བ་ནི་ཅི་འདྲའི་དཀར་ཞིང་གསལ་བ་ཞིག་ཡིན་ཚུལ་གཅིག་་་་་་
གཅིག་གཉིས་གཉིས་ཀྱིས་བཤད་དགོས་བསམས། དེ་ལྟར་བསམ་ཞོར། མོའང་
ཁ་ཕྱིར་འཁོར་ནས་ཕྱིར་ལོག་པའི་ལམ་དུ་ཆས། །
ཟླ་བ་ཚེ་རིང་དང་ཟླ་བ་སྒྲོལ་མ་གཉིས་སྔོན་མར་གཏན་འཁེལ་བྱས་པའི་
གནས་དེ་རུ་འཕྲད་བྱུང་།
ཟླ་བ་ཚེ་རིང་གིས་གདོང་ལ་སྐྱི་གཡའ་བའི་མདངས་ཤིག་ཤར་ཏེ་ཚབ་་་་
ཚུབ་ཀྱིས་བཤད་རྒྱུར།
“ཅི་འདྲའི་འཇིགས་སུ་རུང་བ་ལའང་། ཟླ་བ་ནག་པོ། མཚན་མོ་ནག་
པོ། ད་དུང་ས་གཞིའི་སྟེང་གི་གས་སྲུབས་དེ་དག… ”
ཟླ་བ་སྒྲོལ་མས་གདོང་ལ་བག་ཕེབས་ཀྱི་མདངས་ཤིག་མངོན་ཏེ་དལ་དལ་
ལྷོད་ལྷོད་ཀྱིས་བཤད་རྒྱུར།
“ཅི་འདྲའི་ཁྱད་པར་ཅན་གྱི་གནས་ཤིག་རེད་ཨང་། དཀར་གསལ་ཟླ་
བ། སྐྱིད་པའི་མཚན་མོ། ད་དུང་ལྗང་མདོག་གི་རྩྭ་ཐང… ”
ཁོ་གཉིས་ཀྱིས་རང་ཉིད་ཀྱིས་མཐོང་བའི་རྣམ་པ་རྣམས་སྦ་གསང་ཅི་ཡང་
མེད་པར་ཕན་ཚུན་ལ་བཤད།
,
ས
171 །



བསླུ་བྲིད།
མཇུག་མཐར། ཟླ་བ་ཚེ་རིང་ནི་ཟླ་བ་སྒྲོལ་མའི་ལག་མགོར་འཇུས་ཏེ་
དོགས་པ་དང་བཅས་འདི་ལྟར་དྲིས།
“ ཁྱོད་ཀྱིས་བཤད་པ་དེ་དག་བདེན་པ་ཡིན་ནམ། དངོས་གནས་དེ་
འདྲའི་གནས་ཤིག་ཡོད་དམ།”
ཟླ་བ་སྒྲོལ་མས་ནན་ཏན་གྱིས་བཤད་རྒྱུར།
“ངས་ཁྱོད་ལ་རྫུན་ལབ་སྲིད་དམ།”
དེ་ནས་ཁོ་གཉིས་ཀྱིས་ཁ་གྲག་མ་སོང་། དལ་ཅག་གེར་དམར་མདོག་གི་
ཟླ་འོད་འོག་གི་མཐའ་མེད་ཀྱི་སྐྱ་ཐེར་ཐེར་གྱི་ས་གཞི་ལ་ཅེར་ནས་བསྡད།
ཡུན་རིང་ཞིག་འགོར་རྗེས། ཟླ་བ་ཚེ་རིང་ཟླ་བ་སྒྲོལ་མའི་ཕྱོགས་སུ་
འཁོར་ནས་མོའི་ལག་མགོར་འཇུས་ཏེ་འདང་ཟབ་མོ་ཞིག་བརྒྱབ་ཟིན་པ་བཞིན་
བཤད་དོན། །
“འུ་གཉིས་དཀར་གསལ་ཟླ་བ་དང་ལྗང་མདོག་གི་རྩྭ་ཐང་ཡོད་པའི་་་་་
གནས་དེ་རུ་འགྲོ་ཨང་།”
ཟླ་བ་སྒྲོལ་མས་འཛུམ་བཞིན་མགོ་ལྕོག་ལྡེམ་ལྡེམ་ལན་འགའ་བྱས།
དེ་ནས་ཁོ་གཉིས་དཔུང་བ་མཉམ་གཤིབ་དང་ལག་གདང་མཉམ་སྦྲེལ་་་
གྱིས་ཟླ་བ་ནུབ་པའི་ཕྱོགས་སུ་སོང་། །
ལམ་བར་དུ། ཟླ་བ་སྒྲོལ་མས་ཟླ་བ་ཚེ་རིང་ལ“ངས་ཁྱོད་ལ་གླུ་ཞིག་
ལེན”ཅེས་བཤད་རྗེས། ཟླ་བ་ཚེ་རིང་ལ་ཁ་གྲག་དབང་མ་བྱིན་པར་གླུ་འདི་
བླངས་བྱུང་།
ཤར་ཕྱོགས་རི་བོའི་རྩེ་ནས།།
172



ཟླ་བ་ཤར་བྱུང་།
དཀར་གསལ་ཟླ་བ་ཤར་བྱུང་།།
མ་སྐྱེས་ཨ་མའི་ཞལ་རས།།
ཡིད་ལ་འཁོར་འཁོར་བྱས་བྱུང༌།།
173



བསླུ་བྲིད།
————
ལུག་རྫི་གཞོན་ནུ་ཞིག་གི་འདས་རྐྱེན།
དང་པོ།
ལུག་རྫི་གཞོན་ནུས་ཨ་ཕའི་རྒས་གཉེར་གྱིས་གཡོགས་པའི་ངོ་ལ་ཅེར་སྡོད་
པ་ལས་ཁོས་ཅི་ཞིག་བསམ་བཞིན་པ་མ་ཤེས། ཨ་མ་དང་ནུ་བོ་སྲིང་མོ་གསུམ་
པོས་རྒྱུན་མི་ཆད་པར་གླལ་སྙིང་བྱེད་ཞོར་གཉིད་ལ་ཉེ། མཚན་མོའི་ཟླ་འོད་
མག་མོག་པོ་དེ་ཕྱི་རོལ་གྱི་རྩྭ་སའི་སྟེང་འཕྲོས་ཤིང༌། ཕྱོགས་བཞི་ལྷིང་འཇགས་
སུ་སྣང་།
ཨ་ཕས་གློ་བུར་དུ་ཡིད་ལ་ཅི་ཞིག་དྲན་པའམ། ཡང་ན་གློ་བུར་དུ་དོན་
དག་ཅིག་ཐག་གིས་བཅད་པ་ལྟར་ཁ་གྲགས་བྱུང་།
“བསྟན་པ་ཡར་རྒྱས། རྗེས་སུ་ཁྱོད་ལུག་རྫི་ལ་འགྲོ་མི་དགོས། དགོན་
པར་གྲྭ་པ་བྱེད་དུ་སོང་།”
བསྟན་པ་ཡར་རྒྱས་ནི་ལུག་རྫི་གཞོན་ནུའི་མིང་ཡིན། སྐད་ཆ་དེ་ཐོས་
174



– ལུག་རྫི་གཞོན་ནུ་ཞིག་གི་འདས་རྐྱེན།
འཕྲལ། ལུག་རྫི་གཞོན་ནུའི་མིག་ལམ་དུ་ལུག་རྫི་བུ་མོ་ཞིག་གི་ཡིད་འོང་གི་
གཟུགས་བརྙན་མངོན་བྱུང་། དེ་ནས་ཁོས་ལག་པས་མགོ་ལ་ལན་འགར་
འཕྲུགས་ཏེ་འདི་ལྟར་བཤད།
“ང་ཆོས་སྒོར་ཞུགས་ནས་རབ་བྱུང་བསྒྲུབ་ན་ཆོག་མོད། ཡིན་ནའང་
ངའི་སྐྱེ་བ་སྔོན་མ་ནི་སྡིགས་པ་གྲངས་མེད་བསགས་པའི་ཤན་པ་ཞིག་ཡིན་པས་
ཇི་ལྟར་བྱ།”
ཨ་མ་དང་ནུ་བོ་སྲིང་མོ་གསུམ་པོའི་རྣམ་རིག་གློ་བུར་ཇེ་གསལ་དུ་གྱུར་་
ནས“ཧ་ཧ”ཞེས་ཧབ་ཆ་བརྒྱབ། ཧབ་ཆའི་སྒྲ་དེ་ཕྱི་རོལ་གྱི་མག་མོག་གི་ཟླ་
འོད་ཁྲོད་བར་མེད་དུ་སྐྱོམ་འགུལ་བྱེད། དེའི་འཕྲོར། ཨ་མས་ཁ་གྲགས་བྱུང་།
“ ཁྱོད་ཀྱི་སྐྱེ་བ་སྔོན་མ་ཤན་པ་ཞིག་ཡིན་ཟེར་ན། ངས་ཁྱོད་ལ་ཅིག་འདྲི།
ཁྱོད་ཀྱིས་སྐྱེ་བ་སྔོན་མར་ནོར་ལུག་ཅི་འདྲ་ཞིག་གི་སྲོག་བཅད་དམ།”
ལུག་རྫི་གཞོན་ནུས་འདང་ཙམ་ཡང་མ་བརྒྱབ་པར་དེ་མ་ཐག་ལན་བཏབ།
“ངས་ནོར་ལྔ་བརྒྱ་དང༌། ལུག་སྟོང་གཅིག་གི་སྲོག་བཅད།”
ཨ་ཕ་ཨ་མ་ནུ་བོ་སྲིང་མོ་རྣམས་ཧབ་ཆ་དི་རིར་སོང་། ཧབ་ཆའི་སྒྲ་དེ་
རྣ་བར་གཟན་པ་ཞིག་རེད།
ཨ་ཕས་གློ་བུར་དུ་དགོད་མཚམས་བཞག་སྟེ་ལག་པ་གཡུག་གཡུག་འགའ་
བྱས་རྗེས་འདི་ལྟར་བཤད། །
“ ཁྱོད་ནི་ཁྱིམ་འདིའི་སྐྱེས་མགོ་ཡིན་པས། ཁྱོད་ཆོས་སྒོར་མི་ཞུགས་ན་
སུ་ཞུགས་དགོས། ཁྱོད་ཀྱིས་ང་ངོ་ཚར་གཏོད་བསམ་མམ།”
ལུག་རྫི་གཞོན་ནུས་མིག་ཀླད་ལ་སྐོར་ནས་བལྟས་བལྟས་རྗེས་བཤད་དོན།
175



བསླུ་བྲིད། -
“ང་ཆོས་སྒོར་ཞུགས་ན་ཆོག་མོད། ཡིན་ནའང་ངས་སྐྱེ་བ་སྔོན་མར་
དངོས་གནས་ནོར་ལྔ་བརྒྱ་དང་ལུག་སྟོང་གཅིག་གི་སྲོག་བཅད་པས་ཇི་ལྟར་བྱ།”
ཨ་ཕ་ཨ་མ་ནུ་བོ་སྲིང་མོ་རྣམས་ཡང་བསྐྱར་ཧབ་ཆ་དི་རིར་སོང་། རྣ་
བར་གཟན་པའི་ཧབ་ཆའི་སྒྲ་དེ་མཁའ་དབུགས་ཁྲོད་དུ་འདར་འདར་བྱེད།
གཉིས་པ།
ཨ་ཕས་ལུག་རྫི་གཞོན་ནུ་ཁྲིད་དེ་རི་མགོའི་དགོན་པར་ཕྱིན།
དགོན་པའི་ཨ་ལགས་ཀྱིས་འཛུམ་བཞིན་ཁོ་གཉིས་ལ་བསུ་བ་བྱས། ཅང་
མ་འགོར་བར། ཨ་ལགས་ཀྱིས་ལུག་རྫི་གཞོན་ནུའི་ངོ་ལ་སྡིགས་མཛུབ་ཅིག་
བསྟན་ཏེ་དབུགས་ཧལ་ཧལ་གྱིས་སྐད་བརྒྱབ་བྱུང་།
“སྡིགས་ཅན་ཁྱོད་ཆོས་སྒོར་གཏན་ནས་ཞུགས་མི་ཆོག ཁྱོད་ཀྱིས་སྐྱེ་བ་
སྔོན་མར་ནོར་ལྔ་བརྒྱ་དང་ལུག་སྟོང་གཅིག་གི་སྲོག་བཅད། ཁྱོད། སྡིགས་
ཅན་ཁྱོད།”
ལུག་རྫི་གཞོན་ནུའི་སེམས་ལ་སྤྲོ་བ་ཞིག་རྒྱས་ཤིང༌། མིག་ལམ་དུ་ཡང་
བསྐྱར་ལུག་རྫི་བུ་མོའི་ཡིད་འོང་གི་གཟུགས་བརྙན་ཤར། ཁོ་ལ་འཚུབ་སྣང་
ཙམ་ཡང་མེད་པར་མགོ་བོ་ཡར་དགྱེ་སྟེ་ཨ་ཕར་ཅེར་ནས་འདི་ལྟར་བཤད།
“ངའི་སྐྱེ་བ་སྔོན་མ་ཤན་པ་ཞིག་ཡིན་ཅེས་བཤད་མོད། ཁོས་རྣར་མ་
སོང་།”
ཨ་ཕས་ཀྱང་མགོ་བོ་ཡར་དགྱེ་སྟེ་ཨ་ལགས་ལ་ལྟ་ཙམ་དང་། ལུག་རྫི་
གཞོན་ནུ་ལ་ལྟ་ཙམ་བྱས་རྗེས། ཨ་ལགས་ལ་ཁ་གཏད་དེ་ཕྱག་འཚལ་ཅི་ཐུབ་
176



ལུག་རྫི་གཞོན་ནུ་ཞིག་གི་འདས་རྐྱེན།
བྱས།
ཨ་ལགས་ཀྱི་གདོང་ལ་འཛུམ་ཆུང་ཞིག་རྒྱས་ཤིང་དལ་མོར་བཤད་དོན།
“འཚབ་མི་དགོས། འཚབ་མི་དགོས། ཁོ་ལ་དལ་འབྱོར་གྱི་མི་ལུས་
ཐོབ་པ་འདིས། ཁོས་སྐྱེ་བ་སྔོན་མར་དགེ་བའང་མི་ཉུང་བ་ཞིག་བསགས་ཡོད་
པ་བདེན་དཔང་བྱེད་ཐུབ། ད་ནས་བཟུང་ཁོའི་མིང་ལ་ཁྱི་ཕྲུག་ཐར་ཐོགས།
འདིས་ཁོའི་སྐྱེ་བ་སྔོན་མའི་སྡིགས་སྒྲིབ་འདག་པར་ཕན་ཡོན་ཤིན་ཏུ་ཆེ།”
ཨ་ཕས་ཁ་ནས་ལྡབ་ལྡིབ་ཀྱི་སྒྲ་ཞིག་འབྱིན་བཞིན་བར་མེད་དུ་“ལགས་་་
སོ། །ལགས་སོ”ཞེས་བཤད་ཞོར་ལུག་རྫི་གཞོན་ནུའི་གཉའ་ནས་མནན་ཏེ་ཕྱག་
འཚལ་དུ་བཅུག
གསུམ་པ།
ཁྱི་ཕྲུག་ཐར། ལས་དབང་གི་ཟུར་ཞིག་ནས་རེ་ཞིག་ཐར་ཟིན་པའི་ཁྱི་
ཕྲུག་ཐར་ཡང་བསྐྱར་གཡང་དཀར་ལུག་གི་རྫི་བོར་གྱུར།
ནམ་དཀྱིལ། ཨ་ཕ་དང་ཨ་མས་ཁོ་བོས་བྱུང༌། ཨ་ཕས་བཤད་དོན།
“ཁྱོད་ལ་ཆོས་སྒོར་ཞུགས་པའི་བསོད་ནམས་མི་ལྡན་ན། ད་ནས་བཟུང་
སྔར་བཞིན་ལུག་ཁྱུ་འཚོ་སྐྱོང་བྱོས། ང་ལ་ད་དུང་བུ་ཞིག་ཡོད་པས་འདང་རྒྱག་
ཅི་ཡོད།”
ཨ་ཕ་དང་ཨ་མས་ཕན་ཚུན་ལ་མིག་བརྡ་ཞིག་བསྟན་རྗེས། ཨ་མས་
བཤད་རྒྱུར། །
“ ཁྱོད་དམ་པའི་ཆོས་སྒོར་ཞུགས་མི་ཐུབ་ན། ཅིས་ཀྱང་ང་ཚོར་མནའ་
ཨ་མས་
177



བསླུ་བྲིད། –
མ་ཞིག་བླངས་ཏེ་ཁྱིམ་གཞིས་སྐྱོང་དགོས།”
ལུག་རྫི་གཞོན་ནུའི་སེམས་གཏིང་ནས་དགའ་སྤྲོའི་ཚོར་བ་ཞིག་ངང་ངམ་
ཤུགས་ཀྱིས་སྐྱེས་ཤིང་། མིག་ལམ་དུ་ཡང་བསྐྱར་ལུག་རྫི་བུ་མོའི་ཡིད་འོང་གི་
གཟུགས་བརྙན་ཤར། ཡིན་ནའང་། ཁོས་སེམས་གཏིང་གི་སྤྲོ་བ་དེ་གནོན་
ཐབས་བྱས་ཏེ་དལ་ལྷོད་ལྷོད་ངང་བཤད་རྒྱུར། །
“ཉིན་གསུམ་གྱི་ནང་དུ་ངས་ཁྱོད་ཚོར་མནའ་མ་ཞིག་འཁྲིད་འོང་།”
བཞི་པ།
དཔྱིད་ཀ་ནི་ལུ་གུ་བཙའ་བའི་དུས་ཚིགས་ཡིན་པས། མ་མོ་མང་ཆེ་བའི་
རྗེས་སུ་གནམ་ལྡིང་ས་ལྡིང་བྱེད་བཞིན་པའི་ལུ་གུ་རེ་དེད་ཡོད་ལ། མ་མོ་ལོ་
ལོན་འདིའི་རྗེས་སུ་ལུ་གུ་མེད་པས། ལུ་གུ་ཁྲིད་པའི་མ་མོ་རྣམས་ལ་སྨོན་སེམས་
སྐྱེས། །
ཨ་ཕས་མ་མོ་ལོ་ལོན་དེ་ལ་ཤེད་ཀྱིས་རྡོག་ཐོས་རྒྱག་ཞོར་ཞེ་སྡང་གིས་་་་
འདི་ལྟར་སྡིགས་མོ་བྱས།
“མ་མོ་ཚེ་ཟད་ཁྱོད། དངོས་གནས་བཤའ་རན་འདུག”
ལུག་རྫི་གཞོན་ནུས་ཨ་ཕར་ཕུད་རྒྱག་ཅིག་བྱས་ཤིང་། མ་མོ་ལོ་ལོན་
དེའི་མདུན་དུ་ལངས་ནས་བཤད་རྒྱུར། །
“བླུན་རྒན་ཁྱོད་ཀྱིས་མ་མོ་འདི་རང་གི་དྲིན་ཆེན་མའི་རྣམ་ཤེས་ཡིན་་་་་
པའང་མི་ཤེས་སམ། མོས་སྐྱེ་བ་སྔོན་མར་རི་ཁྲོད་པ་ཞིག་ལ་སྡིགས་མོ་བྱས་
པས། ད་གཟོད་སྐྱེ་བ་འདིར་དུད་འགྲོ་རུ་སྐྱེས་པ་རེད།”
178



ལུག་རྫི་གཞོན་ནུ་ཞིག་གི་འདས་རྐྱེན།
ཨ་ཕས་རྡོག་ཐོས་རྒྱག་མཚམས་བཞག་སྟེ། མ་མོ་ལོ་ལོན་དེ་ལ་བལྟས་
ནས“ཧ་ཧ”ཞེས་གད་མོ་བགད་བྱུང༌། གློ་བུར་དུ། ཁོས་དགོད་མཚམས་
བཞག་སྟེ་འདི་ལྟར་དྲིས།
“ང་ཚོར་མིང་སྲིང་གསུམ་ཡོད་པས། མ་མོ་སྐམ་པ་འདི་ང་ཚོའི་མ་རྒན་
གྱི་རྣམ་ཤེས་ཡིན་སྲིད་དམ།”
ལུག་རྫི་གཞོན་ནུས་མ་མོ་ལོ་ལོན་དེའི་རྒྱབ་ལ་བྱིལ་བྱིལ་བྱེད་ཞོར་བཤད་
རྒྱུར། །
“ ཁྱོད་ཀྱི་སེམས་ལ་བརྗེད་ངེས་ཀྱི་རྐུན་པོ་ཞུགས་པ་མིན་ནམ། མ་མོ་ལོ་
ལོན་འདི་ལའང་སྔོན་ཆད་ལུ་གུ་སྤུས་ལེགས་གཉིས་སྐྱེས་པ་ཁྱོད་ཀྱིས་བརྗེད་་་་
སོང་ངམ།”
ཨ་ཕས་ལུག་རྫི་གཞོན་ནུ་དང་མ་མོ་ལོ་ལོན་དེ་ལ་བལྟས་བལྟས་རྗེས་གློ་
བུར་དུ་ཧབ་ཆ་ཞིག་བརྒྱབ། དེ་ནས་ཁོས་ཡང་བསྐྱར་གཡོ་སྒྱུའི་ངང་བཤད་
དོན། །
“དེ་ན་ལུ་གུ་སྤུས་ལེགས་དེ་གཉིས་ང་དང་ངའི་ནུ་བོའི་རྣམ་ཤེས་ཡིན་་་
ངེས་སམ། ངེད་གཉིས་མ་ཤི་བར་རྣམ་ཤེས་དུད་འགྲོ་རུ་སྐྱེས་པ་དེ་ཡ་མཚན་
པ་ལ། ང་ལ་ད་དུང་སྲིང་མོ་ཞིག་ཀྱང་ཡོད་པས་དེ་གང་ལ་སོང་།”
ལུག་རྫི་གཞོན་ནུ་ལའང་རེ་ཞིག་ལན་གདབ་རྒྱུ་མ་རྙེད་པར་གྱུར། དེར་
ཨ་ཕ་དགོད་ཙམ་བྱས་རྗེས་མུ་མཐུད་དུ་བཤད་རྒྱུར། །
“དེ་འདྲ་མང་བོ་བཤད་ནས་ཅི་བྱེད། ཁྱོད་ཀྱིས་དེ་ལྟར་བཤད་ན། དེ་
རིང་ནས་བཟུང་ངས་ཀྱང་མ་མོ་འདི་མ་རྒན་གྱི་རྣམ་ཤེས་ཡིན་པར་ཁས་བླངས་
179



བསླུ་བྲིད།
ཟིན།”
ཨ་ཕས་དེ་ལྟར་བཤད་ཞོར་གཟན་ཆས་སྒྱེ་མོ་གང་ཁྱེར་ཡོང་ནས་མ་མོ་ལོ་
ལོན་དེའི་མདུན་ལ་བླུགས་ཏེ་ལུག་རྫི་གཞོན་ནུ་ལ་འདི་ལྟར་བཤད།
“ ཁྱོད་ཀྱི་སེམས་ཁ་བདེ་མོ་བྱོས། ངས་རང་གི་མ་རྒན་ལ་བཀུར་བསྟི་
ཡག་པོ་བྱ་ངེས་ཡིན།”
ལྔ་པ།
ལུག་རྫི་གཞོན་ནུ་ཁོའི་མིག་ལམ་དུ་ཡང་ཡང་མངོན་པའི་ལུག་རྫི་བུ་མོ་་་
དེའི་གན་ལ་བསླེབས། ལུག་རྫི་གཞོན་ནུས་སེམས་འགུལ་ཐེབས་པའི་ངང་ལུག་
རྫི་བུ་མོའི་ལག་མགོར་དམ་པོར་འཇུས་ཏེ་འདི་ལྟར་བཤད།
“སྐྱེ་བ་ད་ལྟ་འུ་གཉིས་ཀྱིས་ལྷན་གཅིག་ཏུ་འཚོ་བ་རོལ་ཆོག་སོང་།”
ལུག་རྫི་བུ་མོས་རང་གི་ལག་པ་ཕྱིར་འཐེན་ཏེ་ཡ་མཚན་པའི་ངང་བཤད་
རྒྱུར། །
“ཁྱོད་ཀྱིས་དེ་ལྟར་བཤད་དོན་ཅི་ཡིན་ནམ།” །
ལུག་རྫི་གཞོན་ནུ་ཚབ་ཚུབ་ཏུ་གྱུར་ཅིང་། ཡང་བསྐྱར་ལུག་རྫི་བུ་མོའི་
ལག་མགོར་དམ་པོར་འཇུས་ཏེ་བཤད་དོན། །
“འུ་གཉིས་ཀྱི་ལས་སྐལ་སྡུག་པ་ལའང་། ཚེ་དང་པོར་འུ་གཉིས་རང་
དབང་གི་མཁའ་དབྱིངས་སུ་འཕུར་བའི་བྱིའུ་འཇོལ་མོ་གཉིས་སུ་སྐྱེས་ནས་ཁྱོ་
ཤུག་བྱས་ཏེ། སྙིང་དུ་སྡུག་པའི་བྱིའུ་ཕྲུག་འགའ་དང་མཉམ་དུ་དགའ་དགའ་
སྐྱིད་སྐྱིད་བྱས་ནས་ཡོད་སྐབས། ཉིན་ཞིག་ང་རྒུམ་བུ་འཐུ་རུ་སོང་རྗེས་སྡེ་བའི་
180



ལུག་རྫི་གཞོན་ནུ་ཞིག་གི་འདས་རྐྱེན།
ནང་གི་བྱིས་པ་པྲ་ཚག་འགས་ཁྱོད་དང་བྱིའུ་ཕྲུག་རྣམས་བཟུང་སྟེ་རྩེད་སྤྱད་་་
བྱས་ནས་བསད་དེ་ཆུ་ཁར་གཡེངས། ང་ཕྱིར་ལོག་ནས་ཚུལ་ཏེ་མཐོང་བས།
སེམས་སྡུག་གིས་མ་བཟོད་པར་ཆུ་ནང་དུ་ལྕེབས་ནས་ཤི”
ལུག་རྫི་བུ་མོས་ལུག་རྫི་གཞོན་ནུའི་ཐོད་པར་རེག་རེག་འགའ་བྱས་རྗེས་
ཁོང་ཁྲོའི་ངང་བཤད་རྒྱུར། །
“ ཁྱོད་ལ་ཚ་བརྒྱབ་པ་མ་ཡིན་ནམ།”
ལུག་རྫི་གཞོན་ནུ་སྔར་ལས་ཚབ་ཚུབ་ཏུ་གྱུར་ཅིང་། ལུག་རྫི་བུ་མོའི་
ལག་མགོར་དམ་པོར་འཇུས་ཏེ་སྐྱོ་བའི་ངག་གིས་བཤད་དོན། །
“ཨ་ཙི། ཁྱོད་ཀྱིས་ཡོད་ཚད་བརྗེད་སོང་ངམ། དེ་དག་ཁྱོད་ཀྱིས་
བརྗེད་སྲིད་དམ། དེའི་རྗེས་འུ་གཉིས་སྟག་དང་སྟག་མོ་གཉིས་སུ་སྐྱེས་ནས་ཁྱོ་
ཤུག་བྱས་ཏེ་རྒྱ་རྫོང་ནགས་སུ་གནས་བཅོས་ཤིང་། ཤ་དར་ཁྲག་དར་གྱི་སྟག་
ཕྲུག་གཉིས་ཀྱང་སྐྱེས། ཁྱོད་ཀྱིས་ཉིན་བཞིན་སྟག་ཕྲུག་གཉིས་བསྲུངས་ཤིང་།
ང་ཉིན་བཞིན་རི་ལུང་ནགས་ཚལ་འགྲིམས་ནས་ཁ་ཟས་འཚོལ་བ་ཡིན། ཡིན་
ནའང་ཉིན་ཞིག་ང་ཁ་ཟས་འཚོལ་དུ་སོང་རྗེས། རྔོན་པ་འགའ་ཡོང་ནས་ཁྱོད་
མ་བུ་གསུམ་པོ་མདས་བརྒྱབ་ནས་བསད། ངས་ཁྱོད་མ་བུ་གསུམ་པོའི་རོ་སྐྱིན་
ལེན་ཆེད་གདུག་རྩུབ་ཀྱི་རྔོན་པ་དེ་དག་འཚོལ་དུ་སོང་བས། དེ་དག་གི་གཡོ་
འོག་ཏུ་ཚུད་དེ་མདས་བསད། དེ་བས་ཡང་སྐྱིད་སྐེད་པ་ནས་ཆད་སོང་།”
ལུག་རྫི་བུ་མོས་དལ་ཅག་གེར་ཉན་ནས་བསྡད་ཡོད། མོ་ལ་རང་ཤུགས་
ཀྱིས་སེམས་འགུལ་ཞིག་ཐེབས་ཏེ། མིག་ཟུང་གིས་ལུག་རྫི་གཞོན་ནུའི་གདོང་ལ་
ཕུར་ཚུགས་སུ་ཅེར་ཏེ་ངག་འཇམ་པོས་འདི་ལྟར་དྲིས།
181



བསླུ་བྲིད། -
“སྙིང་ཉེ་ལགས། བདེན་ནམ། ད་བར་ཁྱོད་ཀྱིས་ང་ལ་དེ་དག་མི་གླེང་
བ་ཅི་ཡིན་ནམ།”
ལུག་རྫི་གཞོན་ནུའི་སེམས་ལ་རང་ཤུགས་ཀྱིས་དགའ་སྤྲོ་ཞིག་སྐྱེས་ཤིང༌།
གདོང་ལ་འཛུམ་ཆུང་ཞིག་རྒྱས་ཏེ་བཤད་རྒྱུར།
“ངས་ཁྱོད་ཀྱིས་ཡོད་ཚད་བརྗེད་མེད་འདོད་ཡོད། དེ་དག་ཇི་ལྟར་
བརྗེད་སྲིད།”
ལུག་རྫི་བུ་མོའི་ངོ་ལ་ནན་ཏན་གྱི་མདངས་ཤིག་མངོན་ཞིང་། ཧ་ཅང་
ཉན་འདོད་པའི་ཉམས་ཤིག་བསྟན་ཏེ་བཤད་དོན།
“ ཁྱོད་ཀྱིས་མུ་མཐུད་དུ་ཤོད་དང་། ང་ལ་ཉན་འདོད་ཧ་ཅང་ཆེ།”
ལུག་རྫི་གཞོན་ནུས་ལུག་རྫི་བུ་མོའི་ངོ་ལ་ལྟ་ཙམ་བྱས་ཤིང་། ཧ་ཅང་
ནན་ཏན་གྱི་སྒོ་ནས་བཤད་རྒྱུར། །
“དེའི་རྗེས་སུ་འུ་གཉིས་འཇིག་རྟེན་མི་ཡུལ་དུ་སྐྱེ་བ་བླངས། ཁྱོད་ཞིང་
པ་ཞིག་གི་ཁྱིམ་དུ་སྐྱེས་ཤིང་ང་ཚོང་པ་ཞིག་གི་ཁྱིམ་དུ་སྐྱེས། ཁྱིམ་གཉིས་ཀྱི་
བར་ཐག་རིང་རྒྱུ་མེད་པས། འུ་གཉིས་རྒྱུན་དུ་ངོ་ཐུག་ཐུབ་ལ་ཆུང་དུས་ནས་
འདྲིས་ཤིང་མཐུན་པར་གྱུར། ང་ཕོ་ལོ་ལྔ་གསུམ་བཅོ་ལྔར་སོན་པའི་ལོ་དེར།
ངའི་ཨ་ཕས་ཁྱོད་ཚང་ལ་གཉེན་བསླངས་ཏེ་ལོ་གཅིག་གི་རྗེས་སུ་ཁྱོད་ངའི་བག་
མར་བསུ་རྒྱུའི་གྲོས་བྱས། ཡིན་ནའང་ལོ་གཅིག་མ་འགོར་བར། ངའི་ཨ་ཕ་
ངེད་ཚང་གི་གཉེར་པ་གཡོ་ཅན་དེ་དང་ཨ་མ་གཉིས་ཀྱིས་དུག་བླུད་དེ་བསད།
དེ་བས་ང་གློ་བུར་དུ་ཕྱུག་པོའི་བུ་ཞིག་ནས་སྲུང་མདོར་འཁྱམས་པའི་སྤྲང་པོ་་་
ཞིག་ཏུ་གྱུར། ལོ་གཅིག་གི་རྗེས་སུ། ང་ཁྱོད་ཚང་ལ་སོང་ནས་ཁྱོད་བག་མར་
182



-
--
– ལུག་རྫི་གཞོན་ནུ་ཞིག་གི་འདས་རྐྱེན།
བསུ་རྒྱུའི་རེ་བ་བཏོན་མོད། ཡིན་ནའང་ཁྱོད་ཀྱི་ཨ་ཕས་དོན་དེ་འདྲ་ཞིག་
གཏན་ནས་མེད་ཟེར་ནས་ཁས་མ་བླངས་པར་ང་ཁྱི་རྐུན་བཞིན་སྒོར་བསྐྲད།
ཡུན་རིང་མ་འགོར་བར་ཁྱོད་ཀྱི་ཨ་ཕས་ཁྱོད་བཙན་གྱིས་རྒྱང་རིང་གི་ཁྱིམ་ཚང་
ཕྱུག་པོ་ཞིག་ཏུ་གནས་ལ་བྱིན། ངས་མིག་རིག་རིག་གིས་ཁྱོད་གནས་ལ་འགྲོ་
བར་ལྟ་བ་ལས་ཐབས་བཀོད་གཞན་མ་བྱུང་། ངའི་སེམས་སྐྱ་མོ་ཐང་ལ་ལྷུང་
ཞིང་སྔར་བཞིན་སྲང་མདོར་འཁྱམས་ནས་འཁྱག་གྲང་ལྟོགས་སྐོམ་གྱི་སྤྲང་པོའི་
འཚོ་བ་རོལ་བཞིན་པའི་དུས་སུ། བྱང་སེམས་ཅན་གྱི་ཤན་པ་ཞིག་གིས་ཐུགས་
ཁུར་མཛད་པས་ད་གཟོད་འཚོ་ཐབས་ཙམ་བྱུང་། ཁོས་ངའི་ལོ་རྒྱུས་ཐོས་པས་
སྙིང་རྗེ་ཚད་མེད་སྐྱེས་ཤིང་། ནོར་ལུག་བཤས་ཏེ་ཤ་བཙོངས་ནས་སྒོར་མོ་
བཙལ་བའི་མན་ངག་མ་ལུས་བསྩལ། འཚོ་བའི་ཆེད་དུ། ངས་ཀྱང་སེམས་
ཅན་གྱི་སྲོག་གཅོད་པའི་ལས་དེ་དང་ལེན་མི་བྱེད་ཐབས་མེད་བྱུང༌། ངས་
འདང་བརྒྱབ་ཀྱིན་བརྒྱབ་ཀྱིན་སེམས་ལ་འཇིགས་སྐྲག་གིས་ཁེངས་ཤིང་མཚན་
མོའི་གཉིད་ཀྱང་མི་བདེ་བར་གྱུར། དེ་བས་ངའི་སེམས་ལ་རྗེས་སུ་སྡིགས་པ་
གྲངས་མེད་བསགས་སྲིད་པས། སྡིགས་བཤགས་ཀྱང་འོས་འཚམས་ཤིག་བྱེད་
དགོས་སྙམ་ནས་ནོར་ལུག་རེའི་སྲོག་བཅད་ན། དགོན་པར་མཆོད་མེ་རེ་དབུལ་
རྒྱུ་དང་ལྟུང་བཤགས་ཚར་གཅིག་རེ་གདོན་རྒྱུ་བྱས། སྐྱེ་བ་སྔོན་མར་ངས་ནོར་
ལུག་སྟོང་གཅིག་དང་ལྔ་བརྒྱའི་སྲོག་བཅད་པས། དགོན་པར་མཆོད་མེ་སྟོང་
གཅིག་དང་ལྔ་བརྒྱ་ཕུལ་ཅིང་། ལྟུང་བཤགས་ཀྱང་ཚར་སྟོང་གཅིག་དང་ལྔ་བརྒྱ་
བཏོན་ནས་སྡིགས་བཤགས་བྱས། ང་ཕོ་ལོ་བཞི་བཅུའི་སྟེང་དུ་ཁྱོད་སེམས་
སྡུག་གིས་མ་བཟོད་པར་སྔ་མོ་ནས་ཕྱི་མའི་ཡུལ་དུ་ཆས་ཟིན་པ་ཐོས་པས། ངའི་
183



བསླུ་བྲིད།
སེམས་ལའང་སྐྱོ་བས་ཁེངས་ཏེ་ཁྱོད་ཀྱི་རྗེས་འབྲངས་ནས་ཕྱི་མའི་ཡུལ་དུ་ཕྱིན།
མཆོད་མེ་སྟོང་གཅིག་དང་ལྔ་བརྒྱའམ་ལྟུང་བཤགས་ཚར་སྟོང་གཅིག་དང་ལྔ་
བརྒྱའི་ཚོགས་བསགས་གང་ཡིན་མི་ཤེས་མོད། སྐྱེ་བ་འདིར་ང་ལ་ཡང་བསྐྱར་
དལ་འབྱོར་གྱི་ལུས་རྟེན་ཐོབ།”
ལུག་རྫི་གཞོན་ནུ་དང་ལུག་རྫི་བུ་མོ་གཉིས་ཀར་སེམས་འགུལ་ཆེན་པོ་་་
ཐེབས་ཏེ་ཕན་ཚུན་གྱི་ལག་ཟུང་དམ་པོར་འཇུས་ཤིང་དགའ་སྤྲོའི་མཆི་མ་་་་་
བཏོན། ལུག་རྫི་གཞོན་ནུས་བརྩེ་བའི་མིག་མདངས་ཀྱིས་ལུག་རྫི་བུ་མོའི་མིག་
ཟུང་ལ་ཕུར་ཚུགས་སུ་ཅེར་ཏེ་མུ་མཐུད་དུ་བཤད་རྒྱུར།
“ཨ་ཁ། འུ་གཉིས་ཀྱི་ལས་སྐལ་སྡུག་པ་ལ་ཨང་། གང་ལྟར་ཀྱང་སྐྱེ་བ་
ད་ལྟ་ཅིས་ཀྱང་འུ་གཉིས་ཁ་མི་འབྲལ། སང་ཉིན་ཉི་ཤར་གྱི་རྩེ་མོར། ངས་
ཁྱོད་བག་མར་བསུ་རྒྱུ་ཡིན།”
ལུག་རྫི་བུ་མོའི་གདོང་གི་དགའ་སྤྲོའི་འཛུམ་མདངས་དེ་མ་ཐག་གར་སོང་
ཆ་མེད་དུ་གྱུར་ཅིང་། ལུག་རྫི་གཞོན་ནུའི་ལག་ནས་ཐར་ཐབས་བྱས་ཏེ་ལག་
རྒྱབ་ཀྱིས་མིག་ཆུ་འབྱིད་ཞོར་འདི་ལྟར་བཤད། །
“སྙིང་ཉེ་ལགས། ང་ཁྱོད་དང་འབྲལ་མི་འདོད་མོད། ཡིན་ནའང་ཨ་
ཕས་ཁ་སང་ང་གནས་ལ་བྱིན་ཟིན་པས། སྐྱེ་བ་འདིར་ཡང་འུ་གཉིས་ཀྱིས་ལྷན་
དུ་འཚོ་བ་རོལ་པའི་སྐལ་བ་མ་ལྡན་ཐལ། ཨ་ཕས་ང་ཆུང་དུས་ནས་གཉོར་ཏེ་
ལག་ཆགས་པས། ཁོ་ལ་རྒྱབ་འགལ་བྱེད་ག་ལ་སྲིད། སྙིང་ཉེ་ལགས། དོ་
དགོང་ཁྱོད་ཤོག་དང་། ངས་ཁྱོད་ལ་སྒུག་ནས་འདུག ཁྱོད་ཅིས་ཀྱང་ཡོང་
དགོས།”
184



- ལུག་རྫི་གཞོན་ནུ་ཞིག་གི་འདས་རྐྱེན།
ལུག་རྫི་གཞོན་ནུའི་ངོ་མདོག་གློ་བུར་དུ་ཐལ་སྐྱ་ལྟར་གྱུར་ནས་ལྕག་ཕྲན་
བཞིན་འདར་འདར་བྱེད། ལུག་རྫི་བུ་མོ་དེ་ཁོའི་མིག་ལམ་དུ་བུད་མེད་ཆ་མེད་
ཅིག་ཏུ་གྱུར། ལུག་རྫི་གཞོན་ནུས་ཅི་ཡིན་འདི་ཡིན་མེད་པར“ཧ་ཧ”ཞེས་གད་
མོ་བགད་བྱུང༌། །
ལུག་རྫི་བུ་མོས་འགྱོད་གདུང་གི་མིག་མདངས་ཀྱིས་ལུག་རྫི་གཞོན་ནུའི་སྐྱ་
མདོག་གི་ངོ་ལ་བལྟས་བལྟས་རྗེས། མགོ་བོ་ལན་འགར་གཡུགས་ཏེ་ཁོའི་ལག་
མགོར་འཇུས་ནས་འདི་ལྟར་དྲིས།
“སྙིང་ཉེ་ལགས། ཁྱོད་གྲང་ངམ།”
ལུག་རྫི་གཞོན་ནུར་ཚོར་སྣང་ཅི་ཡང་མེད་པར་ཡར་ལ་ལངས་ཤིང“ཧ་་་
ཧ”ཞེས་ཧབ་ཆ་རྒྱག་ཞོར་བཤད་རྒྱུར། །
“ངས་ཁྱོད་ངོ་མི་ཤེས། ངས་ཁྱོད་ངོ་མི་ཤེས།”
རྗེས་སུ། ཁོས་ལུས་པོ་སྦྱིན་ལ་སྒུར་ཙམ་བྱས་ཏེ་ཤུགས་ཀྱིས་མདུན་
ཕྱོགས་སུ་བརྒྱུགས་སོང་། ཉེ་འཁོར་གྱི་ལུག་རྣམས་འདྲོགས་ཏེ་གང་སར་བྲོས།
དྲུག་པ།
སྒྲོན་འོད་ཤིན་ཏུ་གསལ་བའི་གུར་ཁང་ཞིག་ཏུ། མ་མོ་ལོ་ལོན་དེ་འཛུམ་
དམུལ་དམུལ་གྱིས་གྲལ་མགོ་རུ་བཞུགས་ཡོད་ལ། ལུག་རྫི་གཞོན་ནུ་དང་ཨ་
ཕ་ཨ་མ་ནུ་བོ་སྲིང་མོ་རྣམས་གྲལ་རྔ་རུ་གུས་གུས་ངང་ཙོག་པུར་བསྡད་འདུག
སྐབས་ཤིག་ལ། ཨ་ཕ་ཡར་ལངས་ནས་མ་མོ་ལོ་ལོན་ལ་བལྟས་ཏེ་གུས་པའི་
ཚུལ་གྱིས་བཤད་དོན།
185



བསླུ་བྲིད།
“དྲིན་ཅན་གྱི་མ་ཡུམ་ལགས། དེ་རིང་ནི་ཁྱེད་ཀྱི་བརྒྱད་ཅུ་གྱ་སྟོན་གྱི་
ཉིན་མོ་ཡིན་པས། ཁྱིམ་མི་ཡོངས་ཀྱིས་ཁྱེད་ལ་ཚེ་རིང་ལོ་བརྒྱ་དང་བཀྲ་ཤིས་
བདེ་ལེགས་ཀྱི་རྟེན་འབྲེལ་ཞུ་བ་ཡིན།”
དེ་ལྟར་བཤད་རྗེས་ཚང་མས་མ་མོ་ལོ་ལོན་ལ་གུས་ཕྱག་འཚལ།
ཨ་ཕ་ཨ་མ་ནུ་བོ་སྲིང་མོ་རྣམས་ཀྱི་གུས་པའི་ཚུལ་དེ་མཐོང་བས། ལུག་
རྫི་གཞོན་ནུའི་སེམས་ལ་དགའ་ཚོར་ཞིག་འགོག་མེད་དུ་སྐྱེས་ཤིང་མིག་མཐར་
སྤྲོ་བའི་མཆི་མ་འཁོར། །
ལྗིད་ཏིག་ཏིག་གི་གོམ་སྒྲ་ཞིག་གིས་ལུག་རྫི་གཞོན་ནུ་གཉིད་ལས་སད་དུ་
བཅུག མ་གཞི་ཁོས་རྨི་ལམ་ཞིག་རྨིས་པ་རེད། ཁོས་སྐད་ཅིག་ཉིད་ལ་དེ་ནི་
ཨ་ཕའི་གོམ་སྒྲ་ཡིན་པ་ཚོར། ཁོའི་དོན་སྙིང་ལྡིག་ལྕིག་ཏུ་ལྡིང་ཞིང་མྱུར་མོར་
མལ་ཆས་ཀྱིས་ལུས་པོ་ཡོངས་སུ་བཏུམས། གོམ་སྒྲ་དེ་ཉེ་སར་བསླེབས་པས་
ཁོའི་ལུས་ཀྱི་མལ་ཆས་ཀྱང་གློ་བུར་དུ་བཤུས། ཁོས་འཇིགས་སྐྲག་ངང་མིག་
ཟུང་ཕྱེ་མ་ཐག་ཨ་ཕའི་རྒས་གཉེར་གྱིས་གཡོགས་པའི་ངོ་གདོང་ཁོའི་མིག་
ལམ་དུ་ལྷང་ངེར་མངོན་བྱུང༌། དེ་མ་ཐག ཁོའི་སེམས་ལ་སྐྲག་སྣང་ཞིག་སྐྱེས་
ཤིང་དབུགས་ཀྱང་ལེན་མི་ཐུབ་པ་ལྟ་བུ་ཞིག་ཏུ་གྱུར།
ཨ་ཕས་དམར་པོར་གྱུར་པའི་མཛོ་མིག་ཟུང་ཆེ་ཆེར་བགྲད་དེ་སྐད་སྦོམ་
པོས་འདི་ལྟར་བཤད།
“མ་མོ་ལོ་ལོན་དེ་ཤོས་ལ་ཐོངས། དོ་དགོང་འགྲུལ་པ་ཡོད།”
ལུག་རྫི་གཞོན་ནུས་སྐད་ཆ་དེ་ཐོས་འཕྲལ། འཇིགས་སྐྲག་ངང་ཕྱི་ནུར་
བྱེད་ཞོར་བར་མེད་དུ་ཞུ་བ་བྱས།
-
-
186



ལུག་རྫི་གཞོན་ནུ་ཞིག་གི་འདས་རྐྱེན།
“ཡིན། མིན། མ་མོ་ལོ་ལོན་དེ་ནི་ཁྱོད་ཀྱི་མ་རྒན་གྱི་རྣམ་ཤེས་ཡིན་
པས་དེ་ལྟར་བྱེད་མི་འོས།”
ཨ་ཕས་ཁོ་ལ་སྡང་མིག་ཅིག་བགྲད་དེ་གདུག་རྩུབ་ཀྱིས་བཤད་རྒྱུར།
“འཆལ་གཏམ་དེ་དག་སུས་རྣར་འགྲོ། ཁྱོད་ཀྱིས་མྱུར་དུ་མ་མོ་ལོ་ལོན་
དེ་ཤོས་ཤིག”
ལུག་རྫི་གཞོན་ནུ་འཇིགས་སྐྲག་ངང་ཕྱི་ནུར་བྱེད་ཞོར་ཁ་ནང་ནས་བར་
མེད་དུ་ལྡབ་ལྡིབ་ཅིག་ལབ་བཞིན་འདུག
ཨ་ཕས་མཐོང་ཆུང་གི་ཉམས་ཀྱིས་ལུག་རྫི་གཞོན་ནུའི་འཇིགས་སྐྲག་གི་་
རྣམ་པས་ཁེངས་པའི་ངོ་ལ་ལྟ་ཙམ་བྱས་རྗེས། ཁོང་དགོད་ཅིག་བྱས་ནས་ཁོའི་
ཕྲག་མགོར་འཇུས་ཏེ་སྒོར་དྲུད། ལུག་རྫི་གཞོན་ནུའི་ལུས་པོ་ལྕག་ཕྲན་བཞིན་
འདར་འདར་བྱེད་ཅིང་ཁ་ནང་ནས་སྐད་ངན་ཞིག་འབྱིན་བཞིན་འདུག
ཨ་ཕས་ལུག་རྫི་གཞོན་ནུ་དྲུད་ནས་སྦྲའི་ཕྱི་རོལ་གྱི་རྩྭ་སའི་སྟེང་གཡུགས།
སྐབས་དེར། ཨ་མའང་གར་འོངས་མ་ཤེས་པར་གློ་བུར་དུ་ཁོའི་མདུན་ལ་
བསླེབས་ཏེ་དམར་མདོག་ཏུ་གྱུར་པའི་མིག་ཟུང་ཆེ་ཆེར་བགྲད་ནས་གདུག་རྩུབ་
ངང་སྐད་བརྒྱབ་བྱུང་།
“ ཁྱོད་ཀྱི་སྐྱེ་བ་སྔོན་མ་ཤན་པ་ཞིག་ཡིན་ཟེར་བ་མ་ཡིན་ནམ། འོ་ན་ད་
འགྲིག་སོང་བ་མ་རེད་དམ། ཁྱོད་ཀྱིས་ཨ་ཕའི་བཀའ་ལྟར་མྱུར་དུ་མ་མོ་ལོ་
ལོན་དེ་ཤོས་ལ་ཐོངས།”
གདུག་རྩུབ་ཀྱི་སྐད་ངན་དེ་མཐའ་མི་མངོན་པའི་རྩྭ་ཐང་སྟེང་གང་སར་
ཁྱབ་པས་སྐྱི་གཡའ་བ་ཞིག་རེད།
187



，
པ
་
ཚ
བསླུ་བྲིད།
ཐག་མི་རིང་བའི་གནས་སུ་རྩྭ་ཟ་བཞིན་པའི་མ་མོ་ལོ་ལོན་དེས་ཚུལ་དེ་་
མཐོང་བས། ལུས་པོ་འགུལ་འགུལ་བྱེད་ཞོར་དལ་གྱིས་ཚུར་ཡོང་།
མ་མོ་ལོ་ལོན་དེས་བརྩེ་བའི་མིག་མདངས་ཀྱིས་འཇིགས་སྐྲག་གི་གནས་སུ་
ཚུད་པའི་ལུག་རྫི་གཞོན་ནུ་ལ་བལྟས་བལྟས་རྗེས་འབའ་ལྡིར་འགའ་བྱས།
ཨ་ཕ་དང་ཨ་མས་གོ་སྐབས་དེར་བསྟུན་ནས་མ་མོ་ལོ་ལོན་དེ་སར་མནན་
ཅིང་ཐ་གུ་ནག་པོ་ཞིག་གིས་མ་མོའི་སུག་བཞི་བསྡམས། དེ་མ་ཐག མ་མོ་ལོ་
ལོན་དེས་ཅི་ཞིག་ཚོར་བྱུང་བ་བཞིན་འཇིགས་སྐྲག་ངང་འཕག་འཚག་བྱེད་ཞོར་
བར་མེད་དུ་སྡུག་སྐད་འབྱིན་པར་བྱེད། །
ཨ་ཕས་འཕག་འཚག་བྱེད་བཞིན་པའི་མ་མོ་ལོ་ལོན་དེར་རྡོག་ཐོ་ཞིག་་་་
གཞུས་ཤིང་། ལུག་རྫི་གཞོན་ནུ་ལ་ཐ་གུ་ནག་པོ་ཞིག་སྤྲད་དེ་འདི་ལྟར་བཀའ་
ཕབ་བྱུང་། །
“མྱུར་དུ་མ་མོ་ལོ་ལོན་འདིའི་དབུགས་སུམས་ལ་ཐོངས།”
ལུག་རྫི་གཞོན་ནུས་ཨ་ཕ་དང་ཨ་མའི་བརྩེ་འདང་བྲལ་པའི་གདོང་ལ་ལྟ་
ཙམ་བྱས་ཤིང༌། དེ་ནས་འཇིགས་སྐྲག་ངང་འཕག་འཚག་བྱེད་བཞིན་པའི་མ་
མོ་ལོ་ལོན་ལ་ལྟ་ཙམ་བྱས་རྗེས། ཤེད་ཤུགས་ཡོད་རྒུ་བཏོན་ཏེ་འདི་ལྟར་སྐད་
བརྒྱབ་བྱུང་། །
“མིན། མིན། མིན།”
ཨ་ཕས་གློ་བུར་དུ་ཁོ་ལ་འགྲམ་ལྕག་ཅིག་གཞུས་པས། ཁོ་ཅུང་ལྷོད་ལ་
བབས་ཤིང་མིག་ཟུང་དུ་རབ་རིབ་ཀྱི་མདངས་ཤིག་འཚེར་བཞིན་གདའ། ཁོས་
ཀྱང་གདུག་རྩུབ་དང་ཞེ་སྡང་གིས་ཁེངས་པའི་མིག་མདངས་ཀྱིས་ཨ་ཕ་དང་ཨ་
188



ལུག་རྫི་གཞོན་ནུ་ཞིག་གི་འདས་རྐྱེན།
མའི་རྒས་གཉེར་གྱིས་གཡོགས་པའི་ངོ་ལ་ལྟ་ཙམ་བྱས་པས། ཁོ་གཉིས་ཀྱང་
འཇིགས་ཡེར་བ་ཞིག་ཏུ་གྱུར་ནས་རང་དབང་མེད་པར་ཕྱི་ནུར་གོམ་པ་འགའ་
བྱས།
ལུག་རྫི་གཞོན་ནུས་ཚོར་སྣང་མེད་པར་ཐ་གུ་ནག་པོ་དེ་བཟུང་ནས་ས་ན་
བར་མེད་དུ་འཕག་འཚག་བྱེད་བཞིན་པའི་མ་མོ་ལོ་ལོན་དེ་ལ་ཅེར་ནས་བསྡད།
བདག་པོའི་ཞི་དུལ་གྱི་མིག་མདངས་དེ་མཐོང་བས། མ་མོ་ལོ་ལོན་གྱིས་ཀྱང་
འཕག་འཚག་བྱེད་མཚམས་བཞག་སྟེ་ལྷོད་གཡེང་དུ་གྱུར་ཅིང་། མགོ་བོ་ལུག་
རྫི་གཞོན་ནུའི་རྐང་མགོར་གླན་ཏེ་དལ་གྱིས་མིག་ཟུང་བཙུམས། ལུག་རྫི་
གཞོན་ནུས་ལག་པས་ཡང་མོར་མ་མོ་ལོ་ལོན་དེའི་མགོ་ལ་རེག་རེག་འགའ་བྱས་
རྗེས་མིག་ཟུང་ལས་མཆི་མ་རྡོག་པོ་འགའ་ལྷུང་། །
སྐབས་དེར། ལུག་རྫི་གཞོན་ནུའི་ནུ་བོ་དང་སྲིང་མོ་ཡང་ཁོའི་གན་ལ་
བསླེབས། ནུ་བོའི་ལག་ལ་འོད་ཡུག་ཡུག་གི་རྣོ་གྲི་ཞིག་འཆང་ཡོད་ལ། སྲིང་
མོའི་ལག་ཏུ་ཁྲག་ལྡག་བྱེད་ཀྱི་ལྕགས་སྡེར་ཞིག་བཟུང་འདུག ཁོ་གཉིས་ཧ་
ཅང་ཆུང་མོད། ཡིན་ནའང་ཁོ་གཉིས་ཀྱིས་བསམ་ཤེས་ཤིག་གི་ཚུལ་གྱིས་འདི་
ལྟར་བཤད།
“ཕུ་བོ་ལགས། མ་མོ་ལོ་ལོན་དེ་ཤོས་ལ་ཐོངས། མ་མོ་ལོ་ལོན་དེ་ཤོས་
ལ་ཐོངས།”
ལུག་རྫི་གཞོན་ནུས་མགོ་བོ་ཡར་དགྱེ་སྟེ་ནུ་བོ་དང་སྲིང་མོའི་ངོ་ལ་བལྟས་
ཤིང་མིག་མཐར་མཆི་མ་འཁོར་ཏེ་ངག་མ་འཁྲོལ། ཁོས་ཐ་གུ་ནག་པོ་བཟུང་
ཡོད་པའི་ལག་པས་མ་མོ་ལོ་ལོན་དེའི་མགོ་ལ་བྱིལ་བྱིལ་འགའ་བྱས། སྐབས་
189



-
བསླུ་བྲིད།
དེར། ཨ་ཕའི་གཏུམ་དྲག་གི་ངར་སྐད་དེ་ཡང་བསྐྱར་གྲགས་བྱུང་།
“ ཁྱོད་ཀྱིས་མ་མོ་ལོ་ལོན་དེ་ཤོས་ལ་ཐོངས། ཁྱོད་ཀྱིས་མ་མོ་ལོ་ལོན་དེ་
ཤོས་ལ་ཐོངས།”
ལུག་རྫི་གཞོན་ནུས་ཨ་ཕར་ལྟ་ཙམ་བྱས། ཨ་ཕས་དམར་པོར་གྱུར་པའི་
མཛོ་མིག་ཟུང་གིས་ཁོ་ལ་ཅེར་འདུག གློ་བུར་དུ། ན་བུན་ལྟ་བུ་ཞིག་གིས་
ཁོའི་མཐོང་ལམ་བསྒྲིབས་ཏེ་ཡོད་ཚད་རབ་རིབ་ཏུ་གྱུར། ཁོས་མ་མོ་ལོ་ལོན་དེ་
ལ་ལྟ་ཙམ་བྱས་རྗེས། ཤེས་མེད་ཚོར་མེད་ཀྱིས་ཐ་གུ་ནག་པོས་མ་མོ་ལོ་ལོན་
དེའི་མཆུ་ཏོ་བསྡམས། མ་མོ་ལོ་ལོན་དེས་ཡུན་རིང་ལ་སྡུག་བསྔལ་གྱིས་འཕག་
འཚག་བྱས་བྱས་མཐར་འགུལ་རྒྱུ་མེད་པར་གྱུར། ཁོས་ནུ་བོའི་ལག་ནས་འོད་
ཡུག་ཡུག་གི་རྣོ་གྲི་བླངས་ཏེ་སྣང་མེད་ཀྱིས་པགས་པ་བཤུ་མགོ་བརྩམས། ཡུན་
རིང་ཞིག་འགོར་རྗེས། པགས་པ་བཤུས་ཚར་ལ། དཀར་ལོག་ལོག་གི་མ་མོ་ལོ་
ལོན་དེའི་ལུས་པོར་ད་དུང་ཤ་འགུལ་རྒྱུག་བཞིན་ཡོད། ཁོས་དབུགས་ཧལ་
ཧལ་གྱིས་མ་མོ་ལོ་ལོན་དེའི་བྲང་བླངས་ཤིང་བྲང་ཁོང་གི་ཁྲག་དྲོན་དཀར་ཡོལ་
གང་རེ་གང་རེ་བྱས་ནས་སྲིང་མོའི་ལག་གི་ལྕགས་སྡེར་ནང་ལ་བླུགས། ཁོའི་ངོ་
གདོང་དང་ལག་པ། ད་དུང་ཉེ་འགྲམ་གྱི་རྩྭ་སའི་སྟེང་ལ་ཁྲག་གིས་སྦགས་ཏེ་
ཡ་མཚན་པའི་རི་མོ་འགའ་གྲུབ་འདུག ཁོས་མ་མོ་ལོ་ལོན་དེའི་ཁོག་ནས་རྒྱུ་མ་
ཕྱིར་ཕུད་དུས་གློ་བུར་དུ་དངོས་པོ་ནར་ནར་ཞིག་མཐོང་། དེ་མ་ཐག ཁོའི་
མིག་ཟུང་འགུལ་ཙམ་ཡང་མི་བྱེད་ལ། མིག་ལམ་དུ་ཁྱད་མཚར་གྱི་མདངས་
ཤིག་མངོན་བྱུང་། ཁོས་ཤུགས་ཀྱིས་ཕན་ཚུན་སྦྲེལ་བའི་རྒྱུ་ཉོག་དག་ཕར་དེད་
དེ་ལག་ཟུང་གིས་དངོས་པོ་ནར་ནར་པོ་དེ་ཡར་བཀྱགས་ནས་ཞིབ་ལྟ་བྱས། དེ་
190



ལུག་རྫི་གཞོན་ནུ་ཞིག་གི་འདས་རྐྱེན།
ནི་བཙའ་ལ་ཉེ་བའི་ལུ་གུ་ཞིག་རེད། དེ་ངོས་ཟིན་རྗེས། ཁོའི་ལུས་པོ་རྡོ་སྐུ་
ཞིག་དང་འདྲ་བར་འགུལ་རྒྱུ་མེད་པར་གྱུར། ཅུང་ཙམ་འགོར་རྗེས། ཁོའི་ངོ་
གདོང་གློ་བུར་དུ་འཇིགས་སུ་རུང་བ་ཞིག་ཏུ་གྱུར་ཅིང་། དེ་དང་དུས་མཉམ་
དུ་མ་མོ་ལོ་ལོན་དེའི་དཀར་ལོག་ལོག་གི་ལུས་པོའང་ཁོའི་མིག་ལམ་དུ་མངོན།
མ་མོ་ལོ་ལོན་དེའི་མིག་ཟུང་ཆེ་ཆེར་བགྲད་ཅིང་། སྐྱོ་ཤས་ཀྱི་མདངས་ཙམ་
ལས་འཇིགས་སྐྲག་གི་ཉམས་ནི་ཏོག་ཙམ་ཡང་མི་འདུག དེ་དག་མཐོང་རྗེས།
ཁོའི་ངོ་མདོག་སྐྱ་བོར་གྱུར་ཏེ་ལུས་པོ་འདར་འདར་བྱེད། དེའི་འཕྲོར་ཁོས་
འོད་ཡུག་ཡུག་གི་རྣོ་གྲི་དང༌། ཉེ་འགྲམ་གྱི་རྩྭ་སའི་སྟེང་གི་ཡ་མཚན་པའི་ཁྲག་
གི་རི་མོ། རང་གི་ཁྲག་གིས་སྦགས་པའི་ལག་ཟུང་སོགས་མཐོང་བས་འཇིགས་
སྐྲག་ངང་ཡར་ལངས་ནས་ཀི་རིང་ཞིག་བཏབ་སྟེ་རང་གི་སྦྲ་ནང་དུ་འཛུལ།
སྐབས་དེར། མཚན་མོའི་ཡོལ་རས་དལ་གྱིས་འཐེན་བྱུང༌། གྲང་རླུང་འུར་
འུར་དུ་ལྡང་ཞིང་གནམ་སའི་བར་མཚམས་ཧྲིལ་བོ་མག་མོག་ཏུ་སྣང་།
བདུན་པ།
ལུག་རྫི་གཞོན་ནུ་ལ་ཚ་འཁྲུལ་བྱུང་སྟེ་ལྡབ་ལྡིབ་ངང་གང་འདོད་དུ་ཅི་
ཞིག་ལབ་བཞིན་པའི་དུས་སུ། བྱིས་པ་གཉིས་ཀྱིས་མཉམ་དུ་བོས་བྱུང་།
“ཕུ་བོ་ལགས། ཡར་ལོངས་དང་ཤ་ཟ་རུ་འགྲོ།” །
སྐད་ཆ་དེ་ཐོས་པས་ལུག་རྫི་གཞོན་ནུའི་རྣམ་རིག་ཇེ་གསལ་དུ་གྱུར་ཅིང་
སེམས་གཏིང་ནས་ཞེན་པ་ལོག ཁོས་ཁ་ཤ་ལྷབ་ལྷུབ་ཏུ་འགུལ་ནས་ཅི་ཞིག་
བཤད་འདོད་མོད། ཡིན་ནའང་ཡུན་རིང་ཞིག་ལ་ངག་མ་འཁྲོལ། མཇུག་
191



---
-
བསླུ་བྲིད།
མཐར། ཁོས་དབུགས་བསྒྲིམས་ཏེ་ཤུགས་ཀྱིས་འདི་ལྟར་བཤད།
“མར་སོང་། མར་སོང་།”
ཚབ་ཚུབ་ཀྱི་གོམ་སྒྲ་འགའ་སྦྲ་ནང་ནས་བསྟུད་མར་ཡལ་རྗེས། སྦྲ་ནང་
དུ་ཡང་བསྐྱར་དལ་ཅག་གེར་གྱུར། ལུག་རྫི་གཞོན་ནུ་ལ་ཡང་བསྐྱར་ཚ་རྒྱས་ཏེ་
རིག་པ་རབ་རིབ་ཏུ་གྱུར་ཅིང་ལུས་པོ་ལྕག་ཕྲན་བཞིན་འདར་འདར་བྱེད། །
ནམ་དཀྱིལ་ཙམ་ལ། ལུག་རྫི་གཞོན་ནུའི་རྣ་ལམ་དུ་ཆང་འཐུང་འགའི་
“ཧ་ཧ”ཡི་དགོད་སྒྲ་དང་། རྣ་བར་གཟན་པའི་ཁྱིའི་ཟུག་སྐད། ད་དུང་འུར་
འུར་དུ་ལྡང་བའི་གྲང་རླུང་གི་སྒྲ་སོགས་བསྟུད་མར་གྲགས་འོང་། །
རྗེས་སུ་ནམ་ལངས་ཟིན། ཡིན་ནའང་གནམ་ངོ་རུབ་འདུག་སྟེ། ཉི་
མའང་མི་མཐོང་། ཅང་མ་འགོར་བར། ནམ་མཁའ་རུ་ལྷབ་ལྷུབ་ཏུ་ངང་བའི་
གཤོག་སྒྲོ་ལྟ་བུའི་ཁ་བ་བབས་བྱུང་། སྐད་ཅིག་ཙམ་ལ། ཁ་བའི་འདབ་མས་
ས་གཞི་ཧྲིལ་བོ་དཀར་པོར་བསྒྱུར།
ལུག་རྫི་གཞོན་ནུའི་ནུ་བོ་དང་སྲིང་མོ་གཉིས་དབུགས་ཧལ་ཧལ་གྱིས་ཨ་
ཕའི་སྦྲ་ནང་དུ་འཛུལ་ཞིང་། ཨ་ཕ་གཉིད་ལས་བསླངས་རྗེས་ཚབ་ཚུབ་ཀྱིས་
བཤད་དོན།
“ཕུ་བོ་ཤི་སོང་།”
ཨ་ཕ་ཡར་ཙོག་སྟེ་ལག་པས་མིག་ཟུང་ཕུར་ཕུར་འགའ་བྱས་ཤིང་། ཧད་
ནས་ཅུང་ཙམ་བསྡད་རྗེས་འདི་ལྟར་དྲིས།
“ཅི་ཟེར། ཤི་སོང་ངམ།”
ནུ་བོ་དང་སྲིང་མོས་ཨ་ཕའི་ཚུགས་ཀ་དེ་མཐོང་བས་སེམས་ལ་དགོད་རྒྱུ་
192



– ལུག་རྫི་གཞོན་ནུ་ཞིག་གི་འདས་རྐྱེན།
ཞིག་ལངས་རུང་། གཟབ་ནན་གྱིས་འདི་ལྟར་ལན་བཏབ།
“རེད་ལགས། ཁོ་ཤི་སོང་།”
ཨ་ཕས་དམར་པོར་གྱུར་པའི་མཛོ་མིག་ཟུང་ཆེ་ཆེར་བགྲད་དེ་དལ་མོར་
བཤད་རྒྱུར། །
“ཧོ། དཀོན་མཆོག་གསུམ་པོ།”
སྐྱི་གཡའ་བའི་སྐད་ཆ་དེ་ཁ་བས་གཡོགས་པའི་རྩྭ་ཐང་སྟེང་བར་མེད་དུ་
ལྡིང་སྐོར་རྒྱག་གིན་འདུག
193



བསླུ་བྲིད།
ང་ཡི་ཚེ་རིང་སྒྲོལ་མ།
ཉིན་ཞིག་ངས་ང་ཚོའི་སྡེ་བའི་སློབ་ཆུང་གི་ལོ་རིམ་ལྔ་པའི་སློབ་མ་རྣམས་
ཁྲིད་དེ་རྫོང་མི་རིགས་སློབ་འབྲིང་ལ་རྒྱུགས་སྤྲོད་དུ་ཕྱིན། ཉིན་འགར་ཆར་བ་
བབས་ནས་རྒྱུན་མ་ཆད་པའི་རྐྱེན་གྱིས་གྲམ་ཆུ་ཅུང་ཆེ་ལ་ཆུའི་ཕ་རོལ་ཏུ་འགྲོ་
རྒྱུ་ཟེར་ན་ཅུང་དཀའ་བས། ངས་སློབ་མ་རྣམས་སྔ་མོ་ནས་མལ་ལས་བསླངས་
ཏེ་ལམ་ལ་ཆས་པ་ཡིན།
ད་ལྟ་དབྱར་ཟླ་དྲུག་པ་ཡིན་རུང་ནངས་སྔ་མོར་ཕྱི་རོལ་ཏུ་ཅུང་འཁྱག་པོ་
འདུག མདང་དགོང་ཡང་ཆར་བ་ཆེན་པོ་ཞིག་བབས་པས་ལམ་ངོས་སུ་འདམ་
རྫོབ་ཀྱིས་ཁེངས་ཤིང་འགྲོ་དཀའ་བ་ཞིག་རེད། སང་ཉིན་ནི་རྫོང་ཐོག་ཏུ་
དམའ་རིམ་སློབ་འབྲིང་ལ་རྒྱུགས་སྤྲོད་པའི་ཉིན་མོ་ཡིན་པས། ང་ཚོ་ཅིས་ཀྱང་
ཉིན་དེ་གར་རྫོང་ཐོག་ཏུ་སླེབས་པར་བྱེད་དགོས། དེ་བས། ཆར་བ་སིམ་སིམ་
ཞིག་འབབ་ཀྱིན་ཡོད་ནའང༌། ང་ཚོ་འདམ་རྫབ་ཀྱི་རྒྱ་ལམ་ལ་ཞུགས་ནས་
མདུན་དུ་མི་སྐྱོད་ཀ་མེད་བྱུང་།
194



ང་ཡི་ཚེ་རིང་སྒྲོལ་མ།
ང་ཚོའི་སྡེ་བའི་འདབས་ན་གྲམ་པ་ཞིག་ཡོད་ལ། ནམ་རྒྱུན་ཆར་བ་
བབས་ཚེ་ཆུ་ལོག་བྱུང་ནས་འགྲུལ་སྐྱེལ་རླངས་འཁོར་ཡང་སྡེ་བའི་ནང་ལ་ཡོང་
མི་ཐུབ། ང་ཚོ་ནི་ངེས་པར་དུ་ཆུའི་ཕ་རོལ་ཏུ་སོང་ནས་རླངས་འཁོར་ལ་
བསྒུག་དགོས།
ང་ཚོ་གྲུམ་ཁར་སླེབས་དུས་ཆུ་ཚོད་བརྒྱད་པ་ཙམ་ཡིན། གྲམ་ཆུ་ད་དུང་
ཤིན་ཏུ་ཆེ་བས་ང་དང་བྱིས་པ་རྣམས་ཆུའི་ཕ་རོལ་ཏུ་འགྲོ་མ་ཐུབ། འགྲུལ་
སྐྱེལ་རླངས་འཁོར་ཆུ་ཚོད་བཅུའི་སྟེང་དུ་གཞི་ནས་བསླེབ་ངེས་པས། ང་ཚོས་
ངལ་གསོ་ཞོར་ཆུའི་ཚུར་རོལ་ཏུ་སྒུག་ནས་བསྡད། དུས་རྒྱུན་ཉི་མ་ཤར་རྗེས་
གྲམ་ཆུའང་ཇེ་ཆུང་དུ་འགྲོ་བས། དེ་དུས་ཆུའི་ཕ་རོལ་ཏུ་བརྒལ་སླ་ཞིང་ཉེན་
ཁ་ཡང་ཆུང་།
ངས་སློབ་བུ་རྣམས་ལ་རང་རང་གི་ཕ་མས་གྲ་སྒྲིག་བྱས་པའི་ལམ་བྲོ་ཟ་་
རུ་འཇུག་ཞོར་དུ། རྒྱུགས་ལེན་པའི་ཕྱོགས་ཀྱི་དོ་སྣང་བྱེད་དགོས་པའི་དོན་
དག་རྣམས་གཅིག་གཅིག་གཉིས་གཉིས་ཀྱིས་གསལ་བཤད་བྱས། སློབ་བུ་
རྣམས་ཀྱིས་ཀྱང་རང་རང་གི་ལམ་བྲོ་ཟ་ཞོར་གཟབ་ནན་སྒོས་ངས་བཤད་པའི་
སྐད་ཆར་ཉན་འདུག སློབ་བུ་དག་ནི་ཐེངས་དང་པོར་རང་གི་ཕ་ཡུལ་དང་ཁ་
བྲལ་ནས་རྒྱང་རིང་གི་རྫོང་མཁར་དུ་འགྲོ་བ་ཡིན་ཞིང་། ད་དུང་དམའ་རིམ་
སློབ་འབྲིང་དུ་ཞུགས་པའི་རྒྱུགས་ཀྱང་ལེན་དགོས་པས། སེམས་ལ་སྤྲོ་སྣང་
ཞིག་སྐྱེས་ཞོར་འཇིགས་སྣང་ཞིག་ཀྱང་རང་ཤུགས་སུ་སྐྱེས་ཀྱིན་འདུག
ང་ཚོས་ལམ་བྲོ་ཟ་ཞོར་རྒྱུགས་ལེན་པའི་ཕྱོགས་ཀྱི་ཁ་བརྡ་བྱེད་བཞིན་་་་
པའི་དུས་སུ། ང་ཚོ་ཡོང་སའི་རྒྱ་ལམ་ངོས་སུ་ནག་ཡོར་ཡོར་གྱི་གྲིབ་གཟུགས་
195



བསླུ་བྲིད། –
གཉིས་མངོན་བྱུང་། གྲིབ་གཟུགས་གཅིག་ཅུང་ཆེ་ལ་གྲིབ་གཟུགས་གཞན་
གཅིག་ཅུང་ཆུང་བར་མངོན། ནག་ཡོར་ཡོར་གྱི་གྲིབ་གཟུགས་དེ་གཉིས་མཐོང་
བས། ང་ཚོས་ཁ་བརྡ་བྱེད་མཚམས་བཞག་སྟེ་ཁུག་མའི་ནང་གི་ལམ་བྲོ་ཟ་ཞོར་
དེའི་ཕྱོགས་སུ་ཅེར་ནས་བསྡད། རིམ་གྱིས་གྲིབ་གཟུགས་དེ་གཉིས་ཉེ་སར་
བསླེབས་པས། ང་ཚོས་དེ་ནི་སྐྱེས་པ་དར་མ་ཞིག་དང་སློབ་ཆུང་སློབ་མའི་
ཚུགས་ཀ་མངོན་པའི་བུ་མོ་ཆུང་ཆུང་ཞིག་ཡིན་པ་མཐོང་། སྐྱེས་པ་དར་མ་
དེས་བུ་མོ་ཆུང་ཆུང་དེའི་ལག་མགོར་འཇུས་ནས་འདམ་རྫབ་ཀྱིས་ཁེངས་པའི་་
རྒྱ་ལམ་སྟེང་དུ་དལ་གྱིས་ཚུར་ཡོང་བཞིན་གདའ། ང་ཚོའི་གན་ལ་བསླེབས་
དུས། སྐྱེས་པ་དེའི་ངལ་བས་དུབ་པའི་གདོང་ལས་འཛུམ་མདངས་ཤིག་ཕྱུངས་
ཏེ“ ཁྱོད་ཚོ་བདེ་མོ”ཞེས་འཚམས་འདྲི་བྱས་བྱུང་། བྱིས་པ་རྣམས་ཀྱིས་སྐྱེས་པ་
དར་མ་དེ་དང་བུ་མོ་ཆུང་ཆུང་དེ་ལ་ཅེར་ནས་ཧད་བཞིན་ཁ་མ་གྲག་ལ། ང་
ཡར་ལངས་ནས“ ཁྱོད་བདེ་མོ”ཞེས་ཁོ་ལ་འཚམས་འདྲི་བྱས།
ཁོའི་གན་གྱི་བུ་མོ་ཆུང་ཆུང་དེས་ཀྱང་ང་ཚོར་འཛུམ་ཞིག་བསྟན་བྱུང་།
སྐབས་དེར། ངས་བུ་མོ་ཆུང་ཆུང་དེར་སྒོར་ཞིང་ཆེ་ལ་ཐོ་རེངས་སྐར་ཆེན་དང་
འདྲ་བའི་མིག་གཉིས་ཡོད་པ་མཐོང་། བུ་མོ་དེའི་ངོ་ན་དམིགས་བསལ་གྱི་ཁྱད་
ཆོས་ཤིག་མེད་མོད། ཡིན་ནའང་མོའི་སྐད་ཆ་བཤད་ཤེས་པ་ལྟ་བུའི་མིག་ཟུང་
གིས་ང་ལ་བག་ཆགས་ཟབ་མོ་ཞིག་བཞག་བྱུང་། ངས་མོ་ལ་བལྟས་ནས་འཛུམ་
ཞིག་བསྟན་ལ། ངའི་སློབ་བུ་རྣམས་ཀྱིས་ཀྱང་མོ་ལ་བལྟས་ནས་འཛུམ་སྟོན་
བཞིན་འདུག
དེ་ནས་ངས་སྐྱེས་པ་དར་མ་དེ་ལ་ཁོ་གཉིས་གང་ནས་ཡིན་པ་དང་གང་་
196



ང་ཡི་ཚེ་རིང་སྒྲོལ་མ།
དུ་འགྲོ་མཁན་ཡིན་ཚུལ་སོགས་མང་བོ་དྲིས་པས། སྐྱེས་པས་ཁོ་གཉིས་ནི་སྟག་
ལུང་སྡེ་བའི་ཡིན་ཞིང་། བུ་མོ་ཁྲིད་དེ་རྫོང་ཐོག་གི་མི་རིགས་སློབ་འབྲིང་ལ་
རྒྱུགས་སྤྲོད་དུ་འགྲོ་མཁན་ཡིན་ཟེར། །
ངས“ཅིའི་ཕྱིར་རྒྱུགས་ལེན་པར་བུ་མོ་ཆུང་ཆུང་གཅིག་པུ་འགྲོ་བ་ཡིན།
མོ་ལ་དགེ་རྒན་དང་སློབ་གྲོགས་མེད་དམ”ཞེས་དྲིས་པར། ཁོས“ཁོ་ཚོའི་སྡེ་
བའི་ཁྱིམ་ཚང་མང་ཆེ་བས་བྱིས་པར་དཔེ་ཆ་འདོན་དུ་མ་བཅུག་པས། ད་ལོ་
མཐར་ཕྱིན་སློབ་མ་མོ་གཅིག་པུ་ལས་མེད་ལ། ཉིན་འགའི་སྔོན་དུ་དགེ་རྒན་གྱི་
ཁྱིམ་ལ་གནས་ཚུལ་ཞིག་བྱུང་ནས་ཡུལ་ལ་སོང་སྟེ་ཕྱིར་མ་ལོག་པས། ཁོ་དངོས་
སུ་བསྐྱེལ་དུ་མི་འགྲོ་ཐབས་མེད་བྱུང”ཟེར། །
དེ་ནས་ངས“ང་ཚོ་ཡང་རྫོང་ཐོག་ལ་རྒྱུགས་སྤྲོད་དུ་འགྲོ་མཁན་ཡིན”
ཅེས་བཤད་པས། ཁོའི་གདོང་ལ་འཛུམ་ཞིག་ལངས་ནས་“ད་འགྲིག་སོང་།
ད་འགྲིག་སོང་། འགྲོ་རོགས་ཤིག་ཡོད་ན་ངོ་མ་བཟང”ཟེར། །
ངེད་གཉིས་ཀྱིས་ཁ་བརྡ་བྱེད་པའི་མཚམས་ལ། བུ་མོ་ཆུང་ཆུང་དེ་ངའི་
སློབ་བུའི་ཁྲོད་དུ་བུ་མོ་གཉིས་གསུམ་ཞིག་ཡོད་པ་དེ་དག་དང་འདྲིས་ནས།
རྒྱུགས་སྤྲོད་པའི་ནང་དོན་ཁ་བརྡ་བྱེད་བཞིན་ཡོད། །
ངས་བུ་མོ་ཆུང་ཆུང་དེ་ལ་ཅེར་ནས་སྐྱེས་པ་དེར“འདི་ནི་ཁྱོད་ཀྱི་བུ་མོ་་་
ཡིན་ནམ”ཞེས་དྲིས།
སྐྱེས་པས་ཀྱང་བུ་མོ་ཆུང་ཆུང་དེ་ལ་གཅིག་བལྟས་ཏེ་ཐོག་མར་གདོང་ལ་
འཛུམ་ཞིག་ལངས་ཤིང་། རྗེས་སུ་སྐྱོ་ཤས་ཀྱི་མདངས་ཤིག་མངོན་ཏེ་མགོ་ལྕོག་
ལྡེམ་ལྡེམ་བྱེད་ཞོར“ཡིན། ངའི་བུ་མོ་ཡིན། ང་ལ་བུ་མོ་འདི་ལས་བུ་ཕྲུག་
197



བསླུ་བྲིད།
གཞན་མེད”ཅེས་བཤད་བྱུང༌།
དེ་ལྟར་བཤད་རྗེས་ཁོ་ནི་དལ་ཅག་གེར་གྱུར་སོང་། ཡུད་ཙམ་གྱི་རྗེས་
སུ། ཁོས་དབུགས་རིང་ཞིག་ཕྱུངས་ཏེ་ཁུག་མའི་ནང་ལ་ལག་སྙོབ་ཅིག་བྱས་པ་
ལ། ཅི་ཡང་མ་རྙེད་པས་ལག་པ་ཕྱིར་བཏོན་ཏེ་ང་ལ་ཅེར་ནས“ངས་ཐ་མག་
འཛིན་རྒྱུའང་བརྗེད་སོང་། ཁྱོད་ཀྱིས་བཟུང་ཡོད་དམ”ཞེས་དྲིས་བྱུང་།
ངས་མྱུར་དུ་ཁུག་མ་ལས་ཐ་མག་རྐང་གཅིག་དང་འབར་ཞུན་བླངས་ནས་
ཁོ་ལ་བྱིན། ཁོས་ངའི་ལག་གི་ཐ་མག་དང་འབར་ཞུན་བླངས་ཏེ་མེ་སྤར་ནས་
རྔུབ་འཐེན་འགའ་བྱས་རྗེས། འབར་ཞུན་ང་ལ་སྤྲད་དེ་འདང་རྒྱག་ཏུ་ལྷུང་།
ཁོས་ཐ་མག་རྐང་གཅིག་པོ་དེ་ཅང་མ་འགོར་བར་འཐེན་ཚར་ལ། ཡང་
དབུགས་རིང་ཞིག་ཕྱུངས་རྗེས་འདི་ལྟར་བཤད་སོང་།
“ངའི་བུ་མོ་འདི་བྱིས་པ་ལས་ངན་ཞིག་ཡིན། ངས་ཅིས་ཀྱང་མོ་སློབ་གྲྭ་
འགྲིམ་དུ་འཇུག་དགོས།”
ངས་ཁོས་བཤད་པའི་སྐད་ཆའི་དོན་ཧ་མ་གོ་བར་བུ་མོ་ཆུང་ཆུང་དེ་ལ་་
ལྟ་ཙམ་བྱས་རྗེས། སླར་ཡང་ཁོའི་ངོ་ལ་ཅེར་ནས་བསྡད་པ་ཡིན།
ཡུད་ཙམ་ལ་ཁོས་མོར་བལྟས་ནས་སྡོད་པ་ལས་ཁ་མ་གྲག བུ་མོ་ཆུང་
ཆུང་དེ་ངའི་སློབ་བུ་རྣམས་དང་འདྲིས་ནས་ཁ་བརྡ་བྱེད་བཞིན་འདུག་ལ།
མཚམས་རེར་ཁོ་ཚོའི་དགོད་སྒྲའང་ཐོས་ཐུབ།
ཁོས་ངས་ཁོ་ལ་ཅེར་ཡོད་པ་མཐོང་བས། ཡང་བསྐྱར་དབུགས་རིང་
ཞིག་ཕྱུངས་ཏེ་ཁ་གྲགས་བྱུང༌།
“ལོ་ཉི་ཤུའི་ཡར་སྔོན་དུ། ངའང་སློབ་ཆུང་སློབ་མ་ཞིག་ཡིན། ངའི་
198



ང་ཡི་ཚེ་རིང་སྒྲོལ་མ།
ཁྱིམ་དུ་ཕ་མ་གཉིས་དང་ཨ་ཅེ་ཞིག་མ་གཏོགས་མེད། ང་སློབ་ཆུང་ནས་མཐར་
ཕྱིན་པའི་ལོ་དེར། ཨ་ཅེ་རྒྱང་རིང་གི་སྡེ་བ་ཞིག་ཏུ་གནས་ལ་སོང་། ཡུལ་ན་
ལས་ཀ་གཉེར་མཁན་མེད་པས། ཕ་མས་ང་མུ་མཐུད་དུ་སློབ་གྲྭར་འགྲོ་རུ་མ་
བཅུག དེ་དུས་ང་ཕོ་ལོ་བཅོ་ལྔར་སོན་མ་ཐག་ཡིན། ང་ལོ་བཅོ་བརྒྱད་ལ་
སོན་སྐབས། ངས་ཆུ་ནག་སྡེ་བའི་བུ་མོ་ཞིག་ངོ་ཤེས། དྲང་བོར་བཤད་ན་བུ་
མོ་དེའི་ལུས་སྐྱེས་གཟུགས་དང་ཡག་མོ་སྒོ་གང་ཐད་ནས་བཤད་ནའང་ལྟ་བས་
ཆོག་མི་ཤེས་པའི་མཛེས་མ་ཞིག་ཡིན། མོའི་མིང་ལ་བདེ་སྐྱིད་མེ་ཏོག་ཟེར།
ངས་མོ་མཐོང་བའི་ཉིན་དེ་ནས་བཟུང་། མོའི་ཐུན་མོང་མ་ཡིན་པའི་མཛེས་
སྡུག་གིས་ངའི་ཡིད་སེམས་དབང་མེད་དུ་འཕྲོག་སོང་། ངས་ཐབས་བརྒྱ་ཇུས་
སྟོང་གིས་མོ་དང་འབྲེལ་འདྲིས་བྱས་ཤིང་། རྔན་པའང་མི་ཉུང་བ་ཞིག་ཉོས་
ནས་བྱིན་པས། ཅང་མ་འགོར་བར་མོ་དང་འདྲིས་ཤིང་མཐུན་པར་གྱུར།
ཉིན་མོའི་ལས་ཀ་ཇི་ལྟར་དཀའ་ཡང་དགོང་མོར་ང་ཅིས་ཀྱང་ལེ་བར་ལྔ་དྲུག་་་
ཙམ་གྱི་ལམ་བརྒྱུད་དེ་མོར་ཐུག་ཏུ་འགྲོ་བཞིན་ཡོད། མོར་ཐུག་མ་ཐག ངའི་
ལུས་ཀྱི་ངལ་དུབ་ཡོད་ཚད་གར་སོང་ཆ་མེད་དུ་གྱུར་ཅིང་ཡིད་སེམས་སྤྲོ་བས་་་
ཁེངས་འགྲོ། སྐབས་དེར། མོའང་ང་ལ་ཧ་ཅང་དགའ། མཚམས་ལན་རེར་
ངེད་གཉིས་ཀྱིས་ཁ་བརྡ་བྱས་ནས་སྐྱ་རེངས་ནམ་ཤར་བའང་མི་ཤེས། ངེད་
གཉིས་དེ་ལྟར་ལོ་གཉིས་ཙམ་ལ་འགྲོགས་པས་གཅིག་སེམས་གཅིག་ལ་ཆགས་་་
ནས་སང་ལོར་གཉེན་སྒྲིག་བྱེད་རྒྱུར་ཐག་བཅད། ལོ་དེར། ང་དང་གྲོགས་པོ་
འགས་འབྲི་མར་རླངས་འཁོར་དོ་དྲུད་དེ་ལྷ་སར་མར་ཚོང་རྒྱག་ཏུ་སོང་ནས་ལོ་
ཕྱེད་ཙམ་འགོར། ལོ་ཕྱེད་ཀྱི་རྗེས་སུ་མར་ཚོང་མ་འགྲིག་པར་མ་རྩའང་བརྡིབས་
199



བསླུ་བྲིད། །
སོང་། ཕྱིར་ཕ་ཡུལ་དུ་ལོག་དུས་མོས་ང་ལ་དེ་འདྲའི་སྣང་མེད་ཀྱི་བྱ་བ་ཞིག་
ལས་ཡོད་པ་ནི་ངོ་མ་བློ་ཡུལ་ལའང་མ་དྲན….....”
བཤད་ནས་མཚམས་འདིར་སླེབས་དུས། ཁོས་རང་ཤུགས་ཀྱིས་
དབུགས་རིང་ཞིག་ཕྱུངས་ཏེ་མགོ་བོ་སྒུར་ནས་ཅི་ཞིག་ལ་བསམ་བློ་བཏང་འདུག
ཚུལ་དེ་མཐོང་བས་ངས་ཁུག་མ་ལས་དུ་བ་རྐང་གཉིས་བླངས་ཤིང་མཉམ་དུ་མེ་
སྤར་ཏེ་རྐང་གཅིག་ཁོ་ལ་སྤྲད་ཅིང་རྐང་གཅིག་རང་གིས་འཐེན་པ་ཡིན།
ཁོས་དུ་བ་རྔུབ་འཐེན་འགའ་བྱས་ཤིང་ང་ལ་ལྟ་ཙམ་བྱས་རྗེས། མིག་
མདངས་གྲམ་པའི་ཕ་རོལ་ཏུ་གཏད་དེ་མུ་མཐུད་ནས་བཤད་རྒྱུར།
“ངོ་མ། མོས་ང་ལ་དེ་འདྲའི་སྣང་མེད་ཀྱི་བྱ་བ་ལས་པ་ནི་བློ་ཡུལ་ལའང་
མ་དྲན། ང་མོར་དེ་འདྲའི་དགའ་ཞིང་ཕྱི་ཚུལ་དུ་མོའང་ང་ལ་ཧ་ཅང་དགའ་
བས། དེ་འདྲའི་བྱ་བ་ཞིག་བྱུང་བ་ནི་ངོ་མ་བློ་ཡུལ་ལས་འདས་པ་ཞིག་རེད།
ང་ལྷ་ས་ནས་ཕྱིར་ལོག་མ་ཐག་སེམས་ཁམས་ཧ་ཅང་མི་སྐྱིད་མོད། མོ་དྲན་
དྲགས་པས་མོ་ལ་ཉོས་པའི་དངུལ་གྱི་ལག་གདུབ་དེ་བཟུང་ནས་ས་རུབ་མ་ཐག་
མོའི་གན་དུ་སོང་ མོ་ཡོད་སའི་ཆུ་ནག་སྡེ་བར་སླེབས་དུས། ངའི་གྲོགས་པོ་
གསར་བུ་ཞིག་དང་ཐུག་བྱུང་བས། ཁོས “ ཁྱོད་གང་ལ་འགྲོ་རྒྱུ་ཡིན” ཟེར།
ངས་འཛུམ་བཞིན་ཁོ་ལ་ང་གང་དུ་འགྲོ་བ་ཁྱོད་ཀྱིས་མི་ཤེས་སམ” ཞེས་བཤད་
པར། ཁོའི་ངོ་ལས་སྐྱོ་མདངས་ཤིག་མངོན་ཞིང་མགོ་བོ་ལན་འགར་གཡུགས་
རྗེས ༦ ཁྱོད་ཀྱིས་དོན་དག་ཅི་ཞིག་བྱུང་ཟིན་པ་དངོས་གནས་མ་ཤེས་སམ། ཁྱོད་
ལྷ་ས་ནས་བསླེབས་མ་ཐག་ཡིན་ནམ་ཞེས་དྲིས་བྱུང་། ཁོའི་ཚུགས་ཀ་དེ་
མཐོང་བས་ངས་ཀྱང་འཛུམ་མདངས་ཕྱིར་བསྡུས་ཏེ་ནན་ཏན་གྱིས་དངོས་་་་
200



ང་ཡི་ཚེ་རིང་སྒྲོལ་མ།
གནས་དོན་དག་ཅི་ཞིག་བྱུང་སོང་ངམ” ཞེས་དྲིས། ཁོས་དབུགས་རིང་ཞིག་
ཕྱུངས་ལ་མགོ་བོ་ལན་འགར་གཡུགས་རྗེས་ང་ལ་ཡོད་ཚད་མ་གསང་བར་དྲང་
བོར་བཤད་བྱུང་། “ཁྱོད་ལྷ་སར་སོང་ནས་ཟླ་གཉིས་ལྷག་འགོར་རྗེས།
གྲོང་ཁྱེར་དུ་ཉི་གློག་གི་ཚོང་རྒྱག་མཁན་ཚོང་པ་ཉི་མ་ཁོའི་ནུ་བོའི་གཉེན་སྟོན་་་
ཐོག་ཡོང་ལ། གོ་སྐབས་བཙལ་ཅི་ཐུབ་ཀྱིས་བདེ་སྐྱིད་མེ་ཏོག་ལ་མི་མང་ཁྲོད་
དུ་ཁ་ཡག་ངོ་དགའ་བྱེད་པར་མ་ཟད། ཁོ་ལ་རྒྱུ་འབྱོར་བ་ལྡན་ཚུལ་སོགས་
གང་མང་ལབ་ཀྱིན་འདུག ཉིན་གཉིས་གསུམ་ཙམ་གྱི་རྗེས་སུ་ཁོ་གཉིས་འདྲིས་
ཤིང་མཐུན་ནས་སྐྱུགས་བྲོ་བའི་ཉམས་འགྱུར་སྣ་ཚོགས་སྟོན་བཞིན་པ་མཐོང་་་
བས། ངས་མོ་ཟུར་དུ་བོས་ནས་ཁ་ཏ་བསླབ་བྱ་གང་མང་བྱས་ཀྱང་དོ་སྣང་སྤུ་
ཙམ་ཡང་མི་བྱེད། ཟླ་གཅིག་ལྷག་གི་རྗེས་སུ། ཚོང་པ་ཉི་མས་གྲོང་ཁྱེར་ནས་
མི་མངགས་ཏེ་བདེ་སྐྱིད་མེ་ཏོག་ཚང་ལ་གཉེན་བསླངས་སོང་། བདེ་སྐྱིད་མེ་
ཏོག་གི་ཨ་ཕས་ངའི་བུ་མོ་ཚོང་པ་འབྱོར་ལྡན་ཞིག་གི་ཆུང་མ་བྱེད་ཐུབ་པ་ནི་་་་
སྔོན་བསགས་ཀྱི་བསོད་ནམས་རེད་ཟེར་ནས། མྱུར་ཏུ་མནའ་མར་སྟེར་རྒྱུ་
ཁས་བླངས་ཤིང་སྟོན་མོའི་གཟའ་ཚེས་ཀྱང་ཐག་གིས་བཅད། ཟླ་ཕྱེད་ཙམ་གྱི་
རྗེས་སུ། ཚོང་པ་ཉི་མས་གྲོང་ཁྱེར་ནས་རླངས་འཁོར་ཆེ་ཆུང་གསུམ་བཏང་
ཡོང་ཞིང་། སྡེ་མི་རྣམས་ཀྱི་མདུན་དུ་སྟོན་མོ་གཟབ་རྒྱས་ཤིག་བཤམས་རྗེས་
བདེ་སྐྱིད་མེ་ཏོག་ཁྲིད་ནས་གྲོང་ཁྱེར་དུ་སོང་། འགྲོ་ཁར། བདེ་སྐྱིད་མེ་ཏོག་
བསམ་མེད་མ་དེས་ཀྱང་གཟབ་མཆོར་སྤྲས་ནས་རླངས་འཁོར་ཆུང་ཆུང་ཞིག་་་
ནང་ཙོག་སྟེ་ངོ་ལ་དགའ་ཉམས་མངོན་བཞིན་དུ་བུད་སོང་།། ངའི་གྲོགས་པོ་
གསར་བུ་དེས་བཤད་ནས་མཚམས་འདིར་སླེབས་དུས། ང་ལ་གཅིག་བལྟས་
201



བསླུ་བྲིད། -
ནས་སེམས་གསོའི་ཚུལ་དུ ་ཁྱོད་ཀྱིས་སེམས་སྡུག་མ་བྱེད། བུ་མོ་བསམ་མེད་
མ་དེ་ལ་ཆོ་མི་འདུག་ ཅེས་བཤད་བྱུང་། ངས་གྲོགས་པོའི་སྐད་ཆ་དེ་དག་ལ་
ཉན་ཞོར་ཀླད་པའི་ནང་དུ་ཅི་ཡང་དྲན་རྒྱུ་མེད་པར་གྱུར། ཅུང་ཙམ་འགོར་
རྗེས། ང་གློ་བུར་དུ་རྨོངས་གཉིད་ལས་སད་པ་བཞིན་བདེ་སྐྱིད་མེ་ཏོག་ཚང་གི་
ཕྱོགས་སུ་བརྒྱུགས། མོ་ཚང་གི་སྒོ་ཁར་སླེབས་དུས་ས་ཡོངས་སུ་རུབ་ཟིན་ལ།
ངས་འདང་ཞིག་ཀྱང་མ་བརྒྱབ་པར་རྒྱ་སྒོའི་ལྕགས་ལུང་ལ་འཇུས་ཏེ “བདེ་སྐྱིད་
མེ་ཏོག བདེ་སྐྱིད་མེ་ཏོག” ཅེས་སྐད་ཆེན་པོས་བོས། ཅང་མ་འགོར་བར། །
རྒྱ་སྒོ་ཕྱེ་བས་སྒོ་ནང་ནས་བདེ་སྐྱིད་མེ་ཏོག་གི་ཨ་ཕ་དང་ཕུ་བོ་གཉིས་མངོན་་་
བྱུང་། ཁོ་གཉིས་ཀྱིས་ངོ་གནག་སྟེ་ང་ལ་ཅེར་ནས ་ཁྱོད་ཀྱིས་སུ་བཙལ་གྱིན་
ཡོད” ཟེར། ངས་བདེ་སྐྱིད་མེ་ཏོག་བཙལ་དུ་ཡོང་བ་ཡིན” ཅེས་ལན་བཏབ།
ཁོ་གཉིས་ཀྱིས་ཁོང་དགོད་ཅིག་བྱས་རྗེས་མོ་གྲོང་ཁྱེར་དུ་གནས་ལ་བུད་སོང་བ་
ཁྱོད་ཀྱིས་མ་ཤེས་སམ། ཁྱོད་དང་འགྲོགས་ན་མོའི་ཁའང་གསོ་ཐུབ་རྒྱུ་མ་རེད།
སོང་། ད་སོང་། ཁྱོད་རྗེས་སུ་ངེད་ཚང་གི་སྒོ་ཁར་བཏུད་མི་དགོས” ཞེས་
བཤད་ཞོར་རྒྱ་སྒོ་ཁྲོགས་སེ་བརྒྱབ་བྱུང་། ངས་རྒྱ་སྒོ་ལ་ཁུ་ཚུར་གྱིས་རྡུང་
ཞོར “བདེ་སྐྱིད་མེ་ཏོག བདེ་སྐྱིད་མེ་ཏོག” ཅེས་ཐེངས་མང་བོར་བོས་ཀྱང་ཨ་
ལན་སྟེར་མཁན་ཞིག་མ་བྱུང…...”
སྐབས་དེར། བུ་མོ་ཆུང་ཆུང་དེ་ཚུར་ཡོང་ནས་ཁོའི་ལག་མགོར་འཇུས་
ཏེ“ཨ་ཕ། ང་ཚོ་ད་རུང་ཆུའི་ཕ་རོལ་ཏུ་མི་འགྲོའམ”ཞེས་དྲིས་བྱུང་།
ཁོས་གྲམ་ཆུ་ལ་ལྟ་ཙམ་བྱས་ཤིང་ལག་མགོའི་དུས་ཚོད་ལ་ལྟ་ཙམ་བྱས་་་
རྗེས། བུ་མོའི་ཕྲག་མགོར་འཇུས་ཏེ“གཅེས་ཕྲུག དུས་ཚོད་ད་དུང་སྔ་བར་
202



ང་ཡི་ཚེ་རིང་སྒྲོལ་མ།
འདུག གྲམ་ཆུ་ཇེ་ཆུང་དུ་སོང་ན་ང་ཚོ་མཉམ་དུ་འགྲོ”ཟེར།
ངས་ཀྱང་བུ་མོ་ཆུང་ཆུང་དེ་ལ་འཛུམ་ཞིག་བསྟན་ནས་མ་བྲེལ་མ་འཚུབ་
སོགས་ཀྱི་སྐད་ཆ་འགའ་བཤད་པས། མོ་སླར་ཡང་ངའི་སློབ་བུ་རྣམས་ཀྱི་གན་
དུ་བུད་སོང་།
སྐྱེས་པས་བུ་མོ་ཆུང་ཆུང་དེ་ལ་བལྟས་བལྟས་རྗེས་ཁ་ཕྱིར་འཁོར་བྱུང་།
ངས་ཀྱང་མུ་མཐུད་དུ་ཉན་འདོད་བྱེད་པ་མཐོང་བས། ཁོས་འདང་ཞིག་བརྒྱབ་
རྗེས་མུ་མཐུད་དུ་བཤད་རྒྱུར།
“དེ་ནས་ལོ་གཉིས་ཙམ་གྱི་རིང་ལ། ང་བུད་མེད་ཅིག་དང་འགྲོགས་མ་
མྱོང་། ཕལ་ཆེར་ང་ཕོ་ལོ་ཉེར་གསུམ་ལ་བསླེབས་དུས། ངའི་ཕ་མས་ང་གན་
དུ་བོས་ཏེ “ཨ་ཅེ་སྔ་མོ་ནས་གནས་ལ་བུད་སོང་བས། ད་ཁྱོད་ལའང་མནའ་མ་
ཞིག་ལེན་རན་འདུག” ཟེར། ངས་ཕ་མ་གཉིས་ཀྱི་སྐད་ཆ་དེ་ཐོས་འཕྲལ་གློ་
བུར་དུ་སྙིང་རླུང་སྟོད་ལ་འཚངས་ཤིང་ཁོང་ཁྲོའི་ངང “ངས་མི་ཚེ་འདིར་ནག་མོ་
མི་ལེན། ང་མི་རྐྱང་ལ་འདུག་རྒྱུ་ཡིན” ཅེས་བཤད། ཕ་མ་གཉིས་ཀྱིས་ཀྱང་
ངའི་སེམས་སྟེང་ན་རྨ་ཁ་ཟབ་མོ་ཞིག་ཡོད་པ་ཤེས་པས་རེ་ཞིག་ཁ་རོག་གེར་་་་
བསྡད་བྱུང༌། རྗེས་སུ། ཨ་ཕས་ང་བོས་ཏེ་གནས་ལུགས་དང་བཅས་ཁོ་གཉིས་
རྒས་འདུག་ཚུལ་དང་། ཁྱིམ་གཞིས་སྐྱོང་ན་ཅིས་ཀྱང་ནག་མོ་ཞིག་དགོས་ཚུལ་
སོགས་གང་མང་བཤད་པས། ངས་ཀྱང་ཁོང་རྒན་རྒོན་གཉིས་ཀྱི་ངོ་བཟློག་མ་
ནུས་པར་ཁས་ལེན་བྱས། ཡིན་ནའང་རང་དང་ན་ཚོད་མཉམ་པའི་བུ་མོ་ཕལ་
ཆེ་བ་གནས་ལ་བཞུད་ཟིན་པས། གང་ལ་མནའ་མ་ཞིག་འཚོལ་དུ་འགྲོའམ།
དེར་མ་ཟད་ང་དེའི་ཐད་ལ་ཞེན་པ་ལོག་ཡོད་པས་མནའ་མ་ཞིག་ལེན་རྒྱུའང་་་་
203
，
，



བསླུ་བྲིད། །
གནད་དོན་ཆེན་པོ་ཞིག་ཏུ་གྱུར། ཕ་མ་གཉིས་པོ་དེ་ལྟར་ཅི་བྱ་གཏོལ་མེད་ཀྱི་
གནས་སུ་ལྷུང་ཡོད་པའི་དུས་སུ། ཐག་རིང་ནས་ངའི་ཨ་ཕའི་བཟང་ས་ཞིག་
དོན་དག་ཅིག་གི་ཆེད་དུ་ངེད་ཚང་ལ་བསླེབས། ཁོས་ངེད་ཚང་གི་གནས་ཚུལ་
རྣམས་ཤེས་རྗེས་འདང་ཞིག་བརྒྱབ་སྟེ་ཨ་ཕར “ང་ལ་ལོ་བཅོ་བརྒྱད་དུ་སོན་པའི་
བུ་མོ་ཞིག་ཡོད། ཡག་མོ་སྒོ་དེ་འདྲ་མེད་མོད། སྒོ་ཕྱི་ནང་གི་ལས་ཀ་ལ་ཧ་ཅང་
འཇོན་པས། ཁྱོད་ཀྱི་བུ་རང་འཐད་པ་ཡིན་ན། ཁྱོད་ཚང་ལ་མནའ་མར་བྱིན་
ཆོག” ཅེས་བཤད་སོང་། ཨ་ཕས་སྐད་ཆ་དེ་ཐོས་འཕྲལ་དགའ་དྲགས་ཏེ་ང་
དང་ཨ་མའི་བསམ་འཆར་ཡང་བསྡུ་ལེན་མ་བྱས་པར། བཟང་ས་དེའི་ལག་
མགོར་འཇུས་ཏེ “དེ་ལ་མི་འཐད་རྒྱུ་ཅི་ཡོད། ད་འགྲིག་སོང་། ད་འགྲིག་
སོང” ཟེར། དེ་བས་དོན་དག་དེ་དེ་ལྟར་ཐག་གིས་བཅད། ལོ་སར་སྐབས་སུ།
ངེད་ཚང་གིས་བཟང་ས་ཚང་གི་ལོ་བཅོ་བརྒྱད་ཅན་གྱི་བུ་མོ་དེ་མནའ་མར་་་་་་
བསུས་ཤིང་སྟོན་མོའང་རྒྱ་ཆེན་པོ་ཞིག་བྱས། བུ་མོ་དེའི་མིང་ལ་ཚེ་རིང་སྒྲོལ་
མ་ཟེར། བུ་མོ་དེ་ངོ་མ་མོའི་ཨ་ཕས་བཤད་པ་ལྟར་ཡག་མོ་སྒོ་དེ་འདྲ་མེད་ལ་
ཐ་མའི་གྲས་སུའང་མི་འགྲོ། ཡིན་ནའང་ང་ལ་མཚོན་ན་དེ་གཙོ་བོ་མིན།
འདིའི་སྔོན་བྱུང་བའི་དོན་དག་དེ་མོའང་ང་ལ་མཚོན་ན་ཆ་མེད་རྒྱུས་མེད་ཡིན་
པས། ང་མོའི་སྟེང་ལ་བརྩེ་དུངས་ཅི་ཡང་མེད། མོ་ཁྱིམ་ཕྱི་ནང་གི་ལས་ཀར་
ཤིན་ཏུ་འཇོན་པས་ཕ་མ་གཉིས་ཀྱིས་ཧ་ཅང་དགའ་པོ་བྱེད་ཀྱིན་འདུག དྲང་
མོར་བཤད་ན་དེ་དུས་ང་མོ་ལ་བརྩེ་དུངས་སྤུ་ཙམ་ཡང་མེད་མོད། འོན་ཀྱང་
མོ་ང་ལ་ཧ་ཅང་བརྩེ་འདང་ཆེ། མོ་ང་ལས་ལོ་འགས་ཆུང་མོད། ཡིན་ནའང་
མོས་ང་ལ་ཆུང་མ་ཞིག་གིས་ཁྱོ་གར་བཅངས་པའི་བརྩེ་འདང་ཡོད་ཚད་མཚོན།
-
་
，
20



— ང་ཡི་ཚེ་རིང་སྒྲོལ་མ།
，
བ
།
ལོ་གཅིག་གི་རྗེས་སུ། ང་ཡུལ་ཚོའི་སྲིད་གཞུང་གིས་གཞུང་ལམ་ལས་མཁན་གྱི་
གྲས་སུ་འཐེན། ངས་སྙིང་བོ་མེད་པའི་འཚོ་བ་དེར་གཡོལ་ཐབས་བྱེད་པའི་གོ་
སྐབས་ཤིག་རྙེད་པས་དགའ་སྤྲོའི་ངང་འགྲོ་གྲབས་བྱས། སྐབས་དེར། མོ་ལ་
མངལ་ཆགས་ནས་ཟླ་ལྔ་ཕྱིན་འདུག འགྲོ་ཁའི་ནངས་མོ་དེར། མོས་ལམ་
རྒྱགས་དང་གྱོན་ཆས་རྣམས་ཏ་ལེན་ཞིག་གི་ནང་དུ་བཅུག་སྟེ་ངའི་ངོ་ལ་ཅེར་་་་
ནས་ཡུད་ཙམ་བསྡད་རྗེས་ང་དང་ཁོག་གི་ཕྲུ་གུས་ནམ་ཡང་ཁྱོད་ལ་སྒུག་ནས་
འདུག་ངེས” ཞེས་བཤད་ཅིང་། ངོ་མདོག་དམར་པོར་འགྱུར་བཞིན་ངའི་
མཁུར་མགོར་འོ་ཞིག་བྱས། མོའི་ལྷད་མེད་ཀྱི་མིག་མདངས་དང་དྲོད་ལམ་
ལམ་གྱི་འོ་དེས་ངའི་ཡུན་རིང་ལ་འཁྱག་ཤུར་ཤུར་དུ་གནས་པའི་སེམས་པ་རེ་་་
ཞིག་ཚ་ལམ་ལམ་དུ་བཏང་། མོར་ཐོ་རེངས་སྐར་ཆེན་ལྟར་སྒོར་ཞིང་ཆེ་ལ་
སྐད་ཆ་བཤད་ཤེས་པ་ལྟ་བུའི་མིག་ཟུང་ཞིག་ཡོད་པའང་ངས་དེ་དུས་གཞི་ནས་
དོ་སྣང་བྱུང་། ནངས་མོ་དེར། ང་ཚོ་ལམ་ལ་ཆས་ནས་ཐག་རིང་དུ་ཕྱིན་མོད།
མོ་སྔར་བཞིན་ནག་ཡོར་རེར་ལམ་འགྲམ་དུ་ལངས་ཏེ་ང་ཚོའི་ཕྱོགས་སུ་ཅེར་་་་
འདུག སྐབས་དེར་ངའི་སེམས་ལའང་བྲལ་ཁར་མོ་ལ་སེམས་གསོའི་སྐད་ཆ་
ཞིག་ཀྱང་མ་བཤད་པར་འགྱོད་པ་སྐྱེས། ལམ་དེ་ཟླ་གཉིས་ནང་ལེགས་འགྲུབ་
མ་བྱུང་བར་ད་དུང་ཟླ་གཅིག་ལྷག་ལུས། ང་ཚོའི་སྡེ་བ་དང་ལམ་བཟོ་སའི་
བར་ལ་ལེ་བར་བདུན་བརྒྱད་ཙམ་ཡོད། ཉིན་བཅོ་ལྔ་རེར་མོས་ང་ལ་རྒྱགས་
བྲོ་དང་ཐ་མག གཙང་མར་བཀྲུས་པའི་གྱོན་ཆས་སོགས་སྐྱེལ་བར་ཐེངས་རེ་
ཡོང་གི་ཡོད། ཐེངས་རེར་མོ་སོང་རྗེས། ལམ་བཟོ་པ་རྣམས་ཀྱིས་སྨོན་པའི་
མིག་མདངས་ཀྱིས་ང་ལ་ལྟ་ཞོར “ཁྱོད་ནི་ངོ་མ་མི་བསོད་ནམས་ཅན་ཞིག་རེད།
205
，



བསླུ་བྲིད།
དེ་མིན་ན་འདི་འདྲའི་ཆུང་མ་བཟང་མོ་ཞིག་ཐོབ་སྲིད་དམ”ཞེས་བཤད་བྱུང་།
སྐད་ཆ་དེ་དག་ཐོས་དུས་ངའི་སེམས་ལའང་རང་ཤུགས་ཀྱིས་དྲོད་འཁོལ་གྱི་་་་་
ཚོར་བ་ཞིག་ཁྱབ་ཡོང་ལ། འབྲལ་ཁར་མོས་ངའི་མཁུར་མགོ་ལ་བཞག་པའི་
དྲོད་ལམ་ལམ་གྱི་འོ་དེ་དང༌། མོའི་ཐོ་རེངས་སྐར་ཆེན་ལྟར་སྒོར་ཞིང་ཆེ་ལ་
སྐད་ཆ་བཤད་ཤེས་པ་ལྟ་བུའི་མིག་ཟུང་དེ་ཡང་རང་ཤུགས་ཀྱིས་མིག་ལམ་ལ་་་
ཡང་ཡང་དུ་མངོན་ཡོང་། ཐེངས་ཤིག་མོས་ང་ལ་རྒྱགས་བྲོ་བསྐྱལ་ཡོང་དུས།
ཆར་བ་སིམ་སིམ་ཞིག་འབབ་བཞིན་ཡོད་པས། མོའི་ངོ་གདོང་ཆར་ཆུས་
བརླན་འདུག ངས་མོ་མཐོང་མ་ཐག་ཡིད་ལ་སྙིང་རྗེ་ཞིག་སྐྱེས་ཤིང་སེམས་
འགུལ་ཚད་མེད་ཐེབས་ནས་མོའི་ལག་གི་དངོས་པོ་རྣམས་ལེན་ཞོར་སྐད་ཆ་་་་
ཚིག་འགའ་བཤད་འདོད་རུང་རེ་ཞིག་ངག་མ་འཁྲོལ། ཐེངས་དེར། ངས་མོ་
ལེ་བར་གཅིག་ཙམ་གྱི་རིང་དུ་བསྐྱལ། འབྲལ་ཁར། ངས་མོའི་ཆར་ཆུས་
ཡོངས་སུ་བརླན་པའི་ངོ་གདོང་དལ་གྱིས་ཡར་བཀྱགས་ཏེ་མོའི་ཐོད་པའི་སྟེང་
ལ་འོ་ཞིག་བྱས་པས། མོའི་སྐྱ་ཐོ་ཐོའི་ངོ་གདོང་ཡང་དམར་པོ་དམར་རྐྱང་དུ་
གྱུར་ཅིང་མྱུར་དུ་མགོ་བོ་སྨད་ནས་བསྡད་བྱུང་། ངས་སེམས་གཏིང་ནས་མོ་ལ་
རང་གི་ལུས་པོར་དོ་སྣང་བྱེད་དགོས་པའི་སེམས་གསོའི་སྐད་ཆ་མང་བོ་བཤད་
པས། མོའི་མིག་ཟུང་མཆི་མས་ཁེངས་ཤིང་འཛེམ་དོགས་ཅི་ཡང་མེད་པར་
ངའི་སྐེད་པར་འཐམས་ནས་སྐད་ཆེན་པོས་ངུས་བྱུང་། དུས་དེ་ནས་བཟུང་།
ང་ཐོག་མར་མོའི་སྟེང་ལ་བརྩེ་དུངས་ཆགས། ངས་ནམ་རྒྱུན་ངེད་གཉིས་ཀྱི་
འབྲལ་ཁའི་རྣམ་པ་དེ་དག་ཕྱིར་དྲན་བྱེད་ཞོར་མོ་ཡོང་བར་རེ་སྒུག་བྱས། ཡིན་
ནའང་ཉིན་བཅོ་ལྔ་འགོར་བའི་དུས་དེར་མོ་མ་ཡོང་། ང་ལ་རྒྱགས་བྲོ་བསྐྱལ་
206



– ང་ཡི་ཚེ་རིང་སྒྲོལ་མ།
ཡོང་མཁན་ནི་ངའི་ཕ་རྒན་རེད། ངས་ཕ་རྒན་གྱི་ཐང་ཆད་ལ་སྐྱོ་གདུང་གི་
ཉམས་དེ་མཐོང་མ་ཐག སེམས་ལ་གནས་ཚུལ་མི་ལེགས་པ་ཞིག་བྱུང་བ་ཐག་
གིས་ཆོད་སྙམ། ཕ་རྒན་ངའི་གན་དུ་ཐོན་འཕྲལ་མིག་ཆུ་མུ་ཏིག་གི་ཕྲེང་ཐག་
ཆད་པ་ལྟར་བར་མེད་དུ་བཞུར་ཞིང་། ལག་པས་མིག་ཆུ་འབྱིད་ཞོར་ངུ་ངག་
གིས “མནའ་མ་ཚེ་རིང་སྒྲོལ་མ་ཐེངས་སྔོན་མར་ཁྱོད་ལ་ལྟ་རུ་སོང་ནས་ཕྱིར་་་
ལོག་དུས། ཆར་བའི་ནང་ཐང་ལ་འགྱེལ་ནས་ལུས་པོར་གནོད་པ་བྱུང་ཞིང་།
ཁོག་གི་ཕྲུ་གུ་ཡང་ཟླ་ཁ་མ་གང་བར་བཙས་ནས་གསོན་མ་ཐུབ་ལ། མོ་ཡང་
ཁྲག་ཐོན་དྲགས་ནས་ད་ལྟ་ཡུལ་ཚོའི་སྨན་བཅོས་ཁང་དུ་སྨན་བཅོས་བྱེད་་་་་་
བཞིན་ཡོད། མོས་ཅིས་ཀྱང་ཁྱོད་ལ་ཤེས་སུ་མ་འཇུག” ཟེར། སྐད་ཆ་དེ་ནི་
གནམ་ལྕགས་ཐོག་མདའ་ཞིག་དང་འདྲ་བར་ངའི་ཡིད་སེམས་སིལ་བུ་གཏོར་་་
ཞིང༌། ཡུད་ཙམ་ལ་ང་ཤེས་ཚོར་མེད་པར་གྱུར། རེ་ཞིག་འགོར་ནས་དྲན་པ་
སོས་པ་ན། ངས་ཁ་ནས་སྐད་ངན་ཞིག་ཤོར་ཞོར་ཡུལ་ཚོའི་སྨན་བཅོས་ཁང་དུ་
བརྒྱུགས། ང་སྨན་བཅོས་ཁང་དུ་བསླེབས་ནས་མོ་མཐོང་མ་ཐག་མིག་ཆུ་དབང་
མེད་དུ་བཞུར་སོང་། མོའི་ངོ་གདོང་ཅུང་རིད་ལ་སྐྱ་མདོག་ཏུ་སྣང་། མོས་ང་
མཐོང་འཕྲལ་མྱུར་ཏུ་ངའི་ལག་མགོར་འཇུས་ནས་ང་ལ་སེམས་གསོ་བྱེད་ཞོར་་
ངའི་གདོང་གི་མིག་ཆུ་ཕྱིས། ངས “ཚེ་རིང་སྒྲོལ་མ། ཚེ་རིང་སྒྲོལ་མ་ཞེས་
མོའི་མིང་ནས་ཡང་ཡང་དུ་འབོད་པ་དང་སྦྲགས་མོ་ལ་འཐམས། ཐེངས་དེར་
སྟབས་ཡག་སྟེ་དུས་ཐོག་སྨན་བཅོས་བྱས་པས་སྐྱོན་ཆེན་པོ་རང་མ་བྱུང་། འགྲོ་
ཁར། སྨན་པས་ང་ཟུར་དུ་བོས་ཏེ (རྗེས་སོར་ཁྱོད་གཉིས་ལ་བྱིས་པ་དགོས་ན་
ཉེན་ཁ་ཅུང་ཆེ་བས། བསམ་བློ་ཡག་པོ་གཏོང་དགོས” ཟེར…...”
207



བསླུ་བྲིད། །
སྐབས་དེར། ཁོས་ངའི་སློབ་བུ་རྣམས་ཀྱི་གྲས་སུ་ཕན་ཚུན་ལ་འདྲི་ཚིག་
འཕེན་བཞིན་པའི་བུ་མོ་ཆུང་ཆུང་དེ་ལ་གཅིག་བལྟས་རྗེས། གདོང་ལ་རང་
ཤུགས་སུ་བདེ་སྐྱིད་ཀྱི་འཛུམ་མདངས་ཤིག་མངོན་སོང་། ངས་ཅི་ཡང་མ་
བཤད་པར་ཁུག་མ་ལས་དུ་བ་རྐང་གཉིས་བླངས་ཏེ་མཉམ་དུ་མེ་སྤར་རྗེས་་་་་
གཅིག་ཁོ་ལ་གཏད་ཅིང་གཅིག་རང་གིས་འཐེན། ཁོས་དལ་མོར་དུ་བ་འཐེན་
ཞོར་བདེ་སྐྱིད་ལྡན་པའི་ཕྱིར་དྲན་གྱི་ཀློང་དུ་ཚུད་འདུག ཁོའི་རྣམ་འགྱུར་དེ་
མཐོང་བས་ངའི་སེམས་ལའང་རང་ཤུགས་སུ་སྤྲོ་དགའི་ཚོར་བ་ཞིག་བྱུང་། དུ་
བ་འཐེན་ནས་ཕྱེད་ཙམ་ལ་སླེབས་དུས། ཁོས་ཡང་བསྐྱར་བརྗོད་རྒྱུར། “སྨན་
ཁང་ནས་ཕྱིར་ལོག་རྗེས། ངེད་གཉིས་ཀྱིས་དངོས་གནས་འཚོ་བ་གསར་བ་
ཞིག་སྐྱེལ་མགོ་བརྩམས། དུས་དེར། ངས་ཕོ་རབ་ཅིག་གི་སེམས་ཁོང་གི་བརྩེ་
དུངས་ཡོད་ཚད་མོའི་སྟེང་ལ་བཀོལ། མོས་ཀྱང་ང་ལ་སྔར་ལས་ལྷག་པའི་བརྩེ་
འདང་ཞིག་སྦྱིན། ཨ་ཕ་དང་ཨ་མས་ཚུལ་དེ་མཐོང་བས་སེམས་གཏིང་ནས་
དགའ་སྤྲོ་སྐྱེས་ཤིང་། དུས་རྒྱུན་ངེད་གཉིས་ལ་ཟུར་གྱིས “ད་བྱིས་པ་ཞིག་
དགོས་རན་འདུག” ཅེས་ཡང་དང་བསྐྱར་དུ་བཤད། ངས་སྨན་པའི་སྐད་ཆ་དེ་
དག་ཡིད་ལ་དྲན་པས་སེམས་ལ་འཇིགས་སྣང་གིས་ཁེངས་ཤིང་། ཚེ་རིང་སྒྲོལ་
མ་ལ་འུ་གཉིས་ཀར་བྱིས་པ་ཞིག་མེད་ཀྱང་ཆོག” ཅེས་ནན་བཤད་བྱས་མོད།
མོས་འཛུམ་བཞིན་ང་ལ་ང་ནི་ཁྱོད་ཀྱི་ཆུང་མ་ཡིན་པས། ཅིས་ཀྱང་ཁྱོད་ལ་བུ་
ཞིག་བཙའ་རྒྱུ་ཡིན། དེ་ནི་ཁོང་རྒན་རྒོན་གཉིས་ཀྱི་རེ་བའང་མ་ཡིན་ནམ།
ཁྱོད་ཀྱིས་སེམས་ཁྲལ་མ་བྱེད། བྱིས་པ་ཞིག་བཙའ་བར་ང་ལ་སྐྱོན་འབྱུང་མི་
སྲིད” ཅེས་བཤད་བྱུང་། དེ་བས་ལོ་གཅིག་གི་རྗེས་སུ་མོར་ཡང་བསྐྱར་མངལ་
208



ང་ཡི་ཚེ་རིང་སྒྲོལ་མ།
-
འཁོར། མོར་མངལ་ཆགས་པ་ནས་བཟུང་ཁྱིམ་གྱི་ལས་ཀ་ཙག་ཙིག་ཐམས་
ཅད་ངས་རང་འགུལ་གྱིས་དང་དུ་བླངས་ཏེ་མོར་ངལ་གསོ་རུ་བཅུག དེ་ལྟ་
ནའང༌། ང་ཉིན་དཀར་ལས་ཀར་སོང་ཤུལ་དུ། མོས་ལྐོག་ཏུ་ཅི་ཐུབ་ཀྱིས་
ལས་ཀ་གང་མང་ལས་སྲིད། ཟླ་ཁ་གང་ལ་ཉེ་བ་དང་བསྟུན་ནས་ངའི་སེམས་
ཁྲལ་ཡང་ལྷག་ཏུ་ཇེ་ཆེར་སོང་། མོས་ངའི་བསམ་ཚུལ་དེ་ཤེས་པས་འཛུམ་
བཞིན་ང་ལ་སེམས་གསོ་བྱེད་ཅིང་། འབུར་དུ་ཐོན་པའི་ལྟོ་བར་ཕུར་ཕུར་བྱེད་
ཞོར “ད་ཐེངས་ངས་ཅིས་ཀྱང་ཁྱོད་ལ་བུ་ཞིག་བཙའ་རྒྱུ་ཡིན” ཟེར། སྐད་ཆ་དེ་
ཐོས་པས་ངས་ཀྱང་འཛུམ་བཞིན་མོའི་གྲོད་ཁོག་ཕུར་ཕུར་བྱས་ཤིང་མོའི་ཐོད་
པར་འོ་བྱས། མོར་མངལ་འཁོར་ནས་ཟླ་བརྒྱད་ལྷག་ཕྱིན་པའི་ནངས་མོ་ཞིག་
ལ། མོས“གྲོད་ཁོག་ཅུང་ན་འོང”ཟེར། ངས“འུ་གཉིས་སྨན་ཁང་དུ་འགྲོ”
ཞེས་བཤད་ཀྱང་། མོས ་སྐྱོན་མེད། ན་ཚ་ཆེན་པོ་བྱུང་ན་འགྲོ” ཟེར། ཉིན་
གུང་སྐབས་སུ་མོའི་ན་ཟུག་གཞི་ནས་ཅུང་འཇགས་ཏེ་ཆུ་ཚོད་གཅིག་ཙམ་་་་་
གཉིད་དུ་ཡུར། ཡིན་ནའང་ཉི་མ་ནུབ་རིར་ཡོལ་ནས་མཚན་མོའི་ཡོལ་རས་
དལ་གྱིས་འཐེན་བྱུང་བའི་དུས་སུ། མོ་ལ་གློ་བུར་དུ་བཟོད་ཐབས་མེད་པའི་ན་
ཟུག་ཅིག་བྱུང་སྟེ་མལ་ཁྲིའི་སྟེང་དུ་འགྲེ་ལྡོག་བརྒྱབ་བྱུང༌། ཆུ་ཚོད་གཅིག་ཙམ་
གྱི་རྗེས་སུ་མོས་བདེ་བླག་ངང་བྱིས་པ་བཙས། བྱིས་པའི་དྭངས་གཙང་ལྷད་
མེད་ཀྱི་ངུ་སྐད་ཐོས་པས་མོའི་སྐུ་མདོག་གི་ངོ་ལ་བདེ་སྐྱིད་ཀྱི་འཛུམ་ཞིག་ལངས་
ཤིང་། མིག་མཐར་མཆི་མ་འཁོར་ནས་ཡང་དང་ཡང་དུ་ང་ལ་བལྟས། བྱིས་
པ་བདེ་བླག་ངང་བཙས་ཐུབ་པ་བྱུང་བས་ངའི་སེམས་ཀྱང་ལྷོད་ལ་བབས་ཤིང་
སྤྲོ་དགའི་ཚོར་བ་ཞིག་བྱུང་། མོས་བྱིས་པ་དེ་བུ་མོ་ཞིག་ཡིན་པ་མཐོང་བས་
209



བསླུ་བྲིད།
ངའི་ལག་མགོར་འཇུག་ཏེ “ངས་ཁྱོད་ལ་བུ་ཞིག་ཀྱང་བཙའ་མ་ཐུབ། སང་
ལོར་ངས་ཅིས་ཀྱང་ཁྱོད་ལ་བུ་ཞིག་བཙའ་རྒྱུ་ཡིན” ཟེར། ངའི་མིག་མཐར་
མཆི་མ་འཁོར་བཞིན་མོ་ལ “ད་བསམ་བློ་གང་བྱུང་མ་བཏང་བར་ངལ་གསོ་་་་་
ལེགས་པོ་བྱོས”ཞེས་ཡང་ཡང་ཁ་ཏ་བྱས། ཡིན་ནའང་ཆུ་ཚོད་གཅིག་ཙམ་གྱི་
རྗེས་སུ། མོ་ལ་གློ་བུར་དུ་ཁྲག་ཐོན་ནས་རྒྱུན་མ་ཆད། མོའི་སྐྱ་བོ་ཤོག་བུ་ལྟར་
གྱུར་པའི་ངོ་གདོང་ལ་ལྟ་བཞིན་ངའི་སེམས་ལ་འཇིགས་སྣང་ཞིག་སྐྱེས་ཤིང་།
ཚབ་ཚུབ་ཀྱིས་མོ་ཤིང་རྟ་ཞིག་གི་ནང་ལ་བཞག་སྟེ་ཕ་རྒན་དང་ངེད་གཉིས་ཀྱིས་
ཡུལ་ཚོའི་སྨན་བཅོས་ཁང་དུ་བསྐྱལ། ལམ་བར་དུ་མོས་ཡང་ནས་ཡང་དུ་ངའི་
མིང་ནས་བོས། ངས་ཤིང་རྟ་འདེད་ཞོར་མོའི་ལག་མགོར་འཇུས་ནས་མོ་ལ་
སེམས་གསོ་བྱེད་ཀྱིན་གང་མགྱོགས་ཅི་མྱུར་གྱིས་སྨན་ཁང་གི་ཕྱོགས་སུ་བརྒྱུགས།
སྨན་ཁང་དུ་བསླེབས་རྗེས་མོའི་སྐྱ་མདོག་གི་ངོ་གདོང་དེ་མཐོང་བས་སྨན་པ་་་
རྣམས་ཀྱི་ངོ་གདོང་ཡང་སྐྱ་མདོག་ཏུ་གྱུར། ཁྲག་གིས་མོའི་དོར་མ་ཡོངས་སུ་
བརླན་ཞིང་ཐིགས་པ་རེ་རེ་བཞིན་མར་ཟགས་བཞིན་ཡོད། སྨན་པ་རྣམས་
ཀྱིས་ཆུ་ཚོད་ཕྱེད་ཙམ་ལ་སྨན་བཅོས་བྱས་པའི་རྗེས་སུ། ང་དང་ཕ་རྒན་གཉིས་
སྒོར་བོས་ཏེ “ནད་པ་འདི་གསོན་པའི་རེ་བ་མི་འདུག” ཟེར། ང་སྨན་པ་དེའི་
ལག་མགོར་འཇུས་ནས “ཁྱོད་ཚོས་ཅིས་ཀྱང་ངའི་ཆུང་མའི་སྲོག་སྐྱོབས་རོགས་
ཞེས་བཤད་ཀྱང་། སྨན་པ་དེས་འཇིགས་སྐྲག་ངང་ངའི་གདོང་ལ་ཅེར་སྡོད་པ་
ལས་སྐད་ཆ་ཅི་ཡང་མ་བཤད། སྨན་པ་གཞན་རྣམས་ཀྱིས་ངེད་གཉིས་ལ་
སེམས་གསོ་བྱས་རྗེས། ངས་ངུ་རིང་ཞིག་བཏོན་ནས་ཆུང་མའི་གན་དུ་བརྒྱུགས།
སྐབས་དེར། མོའི་ངོ་ན་ཁྲག་མདོག་མེད་ལ་མིག་ཟུང་གི་འོད་མདངས་ཀྱང་
210



— ང་ཡི་ཚེ་རིང་སྒྲོལ་མ།
ཉམས་ཏེ་རབ་རིབ་ཏུ་གྱུར་འདུག མོས་ངའི་ལག་ཟུང་ལ་དམ་པོར་འཇུས་
ཏེ “ངས་མི་ཚེ་འདིར་ཁྱོད་ལ་བུ་ཞིག་བཙའ་མ་ཐུབ་པས་ཕངས་པ་ལ། ཡིན་
ནའང་ད་ལྟ་བཙས་པའི་བྱིས་པ་དེའང་འུ་གཉིས་ཀྱི་ཤ་ཁྲག་ལས་མཆེད་པའི་བུ་
ཕྲུག་ཡིན་པས། ཁྱོད་ཀྱིས་ཅིས་ཀྱང་གཉོར་སྐྱོང་བཟང་བོ་བྱས་ཏེ། དཔེ་
ཆ་ཞིག་འདོན་དུ་བཅུག་ནས་མི་གྲལ་དུ་ཚུད་པ་བྱེད་དགོས” ཞེས་བཤད་སོང་།
དེ་ནས་ཅང་མ་འགོར་བར། མོའི་མིག་ཟུང་རིམ་གྱིས་བཙུམས་སོང་། ཨ་ཁ།
ང་ཡི་སྙིང་གི་ཆུང་མ། ང་ཡི་ཚེ་རིང་སྒྲོལ་མ། མོ་དེ་ལྟར་ང་དང་གཏན་དུ་
གྱིས།...... དང་ཐོག་ང་ངའི་སྙིང་གི་ཆུང་མའི་སྲོག་འཕྲོག་མཁན་གྱི་བྱིས་པ་
འདི་ལ་སེམས་གཏིང་ནས་ཞེ་སྡང་ཞིག་སྐྱེས། ཡིན་ནའང་རིམ་གྱིས་ནར་སོན་
པས་ཞེ་སྡང་དེ་ཞི་ནས་མེད་པར་གྱུར། བུ་མོ་འདི་ཡར་ལ་འཚར་ལོངས་བྱུང་
དུས་ངོ་དབྱིབས་སོགས་མོའི་ཨ་མ་དང་འདྲ་ལ། ལྷག་པར་དུ་ཐོ་རེངས་སྐར་
ཆེན་ལྟར་སྒོར་ཞིང་ཆེ་ལ་སྐད་ཆ་བཤད་ཤེས་པ་ལྟ་བུའི་མིག་ཟུང་དེ་མོའི་ཨ་་་་
མའི་མིག་ཟུང་དང་ཨ་ན་མ་ན་ཡིན་པས། ང་ལ་དུས་རྒྱུན་སེམས་གསོ་ཞིག་
སྦྱིན་ཞིང་ཆུང་མའི་ཁ་ཆེམས་ལྟར་བུ་མོ་འདི་ཅིས་ཀྱང་སློབ་གྲྭ་རུ་བསྐྱལ་ནས་་་
རིག་གནས་ཤིག་བསླབ་ཏུ་འཇུག་རྒྱུའི་སེམས་ཐག་བཅད……….” །
བཤད་མཚམས་འདིར་བསླེབས་དུས། ཁོ་ནི་བྱིས་པ་ཞིག་དང་འདྲ་
བར“ཧུ་ཧུ”ཞེས་སྐད་ཆེན་པོས་ངུས་བྱུང་། སྐྱེས་པ་ཞིག་འདི་ལྟར་ངུ་བཞིན་
པ་ནི་ངས་ཐེངས་དང་པོར་མཐོང་བ་ཡིན། ཚུལ་དེ་མཐོང་བས་ང་ལའང་
སེམས་འགུལ་ཆེན་པོ་ཐེབས་ཏེ་མིག་ཟུང་མཆི་མས་བརླན་པར་གྱུར།
བུ་མོ་ཆུང་ཆུང་དེས་ཚུལ་དེ་མཐོང་བས་ཚུར་བརྒྱུགས་ཡོང་ནས་ཁོའི་མིག་
211



--
-
-
--
བསླུ་བྲིད།
ཆུ་འབྱིད་ཞོར“ཨ་ཕ་ལགས། ཁྱོད་ཀྱིས་ཡང་ཨ་མའི་སྐོར་བཤད་ཀྱིན་ཡོད་དམ”
ཞེས་འདྲི་བར་བྱེད། །
བུ་མོའི་སྐད་ཆ་དེ་ཐོས་པས་ཁོས་རིམ་གྱིས་ངུ་མཚམས་བཞག་སྟེ། ངའི་
ལག་ནས་དུ་བ་རྐང་གཅིག་བླངས་ཏེ་མེ་སྤར་ནས་ཧུབ་ཀྱིས་འཐེན། །
ངས་ད་བར་ཁོའི་མིང་འདྲི་རྒྱུའང་བརྗེད་སོང་བ་དྲན་པས་འདི་ལྟར་དྲིས་
བྱུང་། །
“ ཁྱོད་ཀྱི་མིང་ལ་ཅི་ཟེར།”
“ངའི་མིང་ལ་རིག་འཛིན་ཚེ་རིང་ཟེར། ཁྱོད་ཀྱི་མིང་ལ་ཅི་ཟེར།”
ཁོས་དེ་ལྟར་ལན་བཏབ་རྗེས་ཕྱིར་ང་ལ་མིང་དྲིས་བྱུང་།
“ངའི་མིང་ལ་པད་མ་ཚེ་བརྟན་ཟེར། རྗེས་སུ་ངས་ཁྱོད་དང་ཁྱོད་ཀྱི་
ཆུང་མ་ཚེ་རིང་སྒྲོལ་མའི་སྐོར་དེ་སྒྲུང་གཏམ་ཞིག་ཏུ་འབྲི་རྒྱུ་ཡིན།”
“ང་དང་ངའི་སྙིང་ཉེ་བའི་ཆུང་མ་ཚེ་རིང་སྒྲོལ་མའི་སྐོར་དེ་ཡིག་ཐོག་ཏུ་
འགོད་ཐུབ་ན། ངས་ཁྱོད་ལ་སྙིང་ཐག་པ་ནས་བཀའ་དྲིན་ཆེ་ཞུ།”
ཁོས་དེ་ལྟར་བཤད་ཞོར་ངའི་ལག་ཟུང་ལ་དམ་པོར་འཇུས་ཤིང་ཅི་ཞིག་
ལ་བསམ་བློ་གཏོང་བཞིན་བསྡད་བྱུང་། །
ཅུང་ཙམ་འགོར་རྗེས། ཁོས་ང་ལ་བལྟས་ནས་འདི་ལྟར་བཤད།
“འོན་ཀྱང་ང་ལ་རེ་བ་ཞིག་ཡོད་པ་ནི། གཏམ་རྒྱུད་དེའི་ཁ་བྱང་ལ་ང་
ཡི་ཚེ་རིང་སྒྲོལ་མ” ཞེས་བཀོད་ན་ཆོག་གམ།”
ངས་མགོ་ལྕོག་ལྡེམ་ལྡེམ་འགའ་བྱས་ནས་ཁོའི་ལག་ཟུང་ལ་དམ་པོར་་་་་
འཇུས།
212



ང་ཡི་ཚེ་རིང་སྒྲོལ་མ།
སྐབས་དེར། ཆར་བ་འབབ་མཚམས་ཆད་ལ། རྟ་བདུན་གཞོན་ནུ་
ཤར་རིའི་ཕྲག་ནས་དལ་གྱིས་ཡར་འཕགས་བྱུང༌། ཉི་མའི་འོད་ཟེར་ཕྱོགས་
བཞིར་འཕྲོས་པས་ས་གཞི་དྲོད་ལམ་ལམ་དུ་གྱུར། གྲམ་ཆུའང་ཇེ་ཆུང་དུ་སོང་
ཟིན་པས། ངེད་གཉིས་ཀྱིས་བྱིས་པ་རྣམས་གཅིག་རེ་གཅིག་རེ་འཁུར་ནས་
ཆུའི་ཕ་རོལ་ཏུ་བསྐྱལ། ཅང་མ་འགོར་བར། འགྲུལ་སྐྱེལ་རླངས་འཁོར་ཡང་
བསླེབས་པས། ང་ཚོ་རླངས་འཁོར་སྟེང་དུ་བུད་དེ་རྫོང་མཁར་གྱི་ཕྱོགས་སུ་
ཆས།
213



བསླུ་བྲིད།
ཤོག་ལྷེ་གཅིག
ཉི་མ་སྔོན་པོ་ཞིག་ཤར་རིའི་ཕྲག་ནས་ཕྱེད་ཙམ་མངོན་བྱུང་། ཁོའི་
སེམས་ལ་ཉི་མ་སྔོན་པོ་དེ་ཤར་རིའི་ཕྲག་ནས་དལ་གྱིས་ཡར་འཕགས་ཡོང་་་་་་
བསམ་མོད། བསམ་ཡུལ་ལས་འདས་པར་དེ་དེ་མ་ཐག་མར་འགྲིབ་སོང་།
ཁོའི་སེམས་ལ་དོགས་པ་ཞིག་སྐྱེས་ཏེ་གོམ་པ་ཡང་མོར་སྤོ་ཞོར་གསེར་འོད་ལམ་
ལམ་དུ་འཕྲོ་བའི་ཕོ་བྲང་ཞིག་ཏུ་བསླེབས། ཕོ་བྲང་དེའི་ནང་གི་བཟོ་བཀོད་ནི་
ཁོས་གཏན་ནས་མཐོང་མ་མྱོང་བ་ཤ་སྟག་རེད། ཁོས་ཡ་མཚན་པའི་མིག་
མདངས་ཀྱིས་ཕོ་བྲང་ནང་གི་དངོས་པོ་དེ་དག་ལ་ཅེར་འདུག མཇུག་མཐར།
ཁོའི་མིག་མདངས་རྩིག་ངོས་ཀྱི་ལི་ཐོ་མཐུག་པོ་ཞིག་གི་ཐོག་ལ་གཏད། ཁོ་
འཇིག་རྟེན་མི་ཡུལ་དུ་ཡོང་ནས་མི་ལོ་སུམ་ཅུར་སོན་ཡང་། འདི་འདྲའི་ལི་ཐོ་
མཐུག་པོ་ཞིག་གཏན་ནས་མཐོང་མ་མྱོང་། ལི་ཐོའི་སྟེང་གི་ལོ་ཟླ་ཚེས་ནི2000
ལོའི་ཟླ12པའི་ཚེས32རེད། དེ་མཐོང་བས་ཁོ་ཁ་གདངས་ཤིང་མིག་ཅེར་ནས་
ཧད་པར་གྱུར། ཁོས་ཡང་བསྐྱར་ཐེངས་གཅིག་བལྟས་མོད། འཆུགས་མི་
214



ཤོག་ལྷེ་གཅིག
འདུག ལི་ཐོ་དེའི་ངོས་སུ2000ལོའི་ཟླ12པའི་ཚེས32ཞེས་གསལ་བོར་བཀོད་
ཡོད། ཁོ་དེ་རུ་ཧད་ནས་ཅི་ཡིན་ཆ་མ་འཚལ་བའི་དུས་སུ། མི་ཞིག་ཁོའི་གན་
དུ་ཡོང་ནས་ཁོ་ལ་ཅེར་འདུག ཁོས་མི་དེའི་བརྩེ་འདང་བྲལ་པའི་ངོ་ལ་ལྟ་
བཞིན་ཁོག་འདར་ཞིག་བརྒྱབ། མི་དེས་རྩིག་ངོས་ཀྱི་ལི་ཐོ་ལ་གཅིག་བལྟས་
རྗེས་འདི་ལྟར་བཤད། །
“ ཁྱོད་ཀྱིས་ང་ཚོའི་ལི་ཐོ་ལ་བལྟས་ནས་ཡ་མཚན་སྐྱེ་བཞིན་ཡོད་དམ།”
ཁོས་དབང་མེད་དུ་མགོ་ལྕོག་ལྡེམ་ལྡེམ་འགའ་བྱས།
མི་དེས་མུ་མཐུད་དུ་བཤད་རྒྱུར། །
“འོ། ཁྱོད་ཡ་མཚན་མི་དགོས། ཁྱོད་ཀྱིས་ངའི་སྐད་ཆར་ཉོན། ང་ཚོ་
ནི་དེ་རིང་གི་ཉིན་མོའི་མགོ་བརྩམས་དུས་གོ་ལ་འདིའི་སྟེང་ལ་ཡོང་བ་ཡིན། ད་
ནངས། བྱེད་པོ་ཞིག་གིས་ང་ཚོ་གསར་བཟོ་བྱས། བྱེད་པོ་དེས་ང་དང་ང་
འདྲ་བའི་མི་བརྒྱ་ཐམ་པ་གསར་བཟོ་བྱས།” །
དེ་ལྟར་བཤད་ཞོར་མི་དེས་ཕོ་བྲང་གི་གྲུ་ཟུར་ཞིག་ལ་མཛུབ་གུས་བསྟན།
ཁོས་མི་དེས་མཛུབ་གུས་བསྟན་པའི་ཕྱོགས་སུ་ལྟ་དུས། དེ་རུ་དངོས་གནས་མི་
མང་བོ་ཞིག་རུབ་འདུག མི་དེ་དག་གིས་ཕན་ཚུན་གླེང་མོལ་བྱེད་བཞིན་ཡོད་
ལ། ཚུགས་ཀ་མི་འདི་དང་ཕལ་ཆེར་འདྲ། ཁོས་ད་སོ་མ་ཅིའི་ཕྱིར་མི་དེ་དག་
མ་མཐོང་བར་དོགས་པ་སྐྱེས།
མི་དེས་མུ་མཐུད་དུ་བཤད་རྒྱུར།
“བྱེད་པོ་དེས་ང་ཚོ་གསར་བཟོ་བྱས་རྗེས་གོ་ལ་གཞན་དུ་སོང་། ངས་ང་
ཚོ་མི་བརྒྱ་ཐམ་པ་འདིའི་འདས་མ་འོངས་ད་ལྟའི་ལས་དབང་ཤེས། ང་ཚོ་གོ་
215



བསླུ་བྲིད། -
ལ་འདིའི་སྟེང་དུ་ལོ་བརྒྱ་མ་གཏོགས་འཚོ་མི་ཐུབ། ད་ནས་བཟུང་སྟེ་ལོ་གཅིག་
འགོར་ན་མི་གཅིག་ཤི་འགྲོ། དེ་ལྟར་ལོ་རེར་མི་གཅིག་ཇེ་ཉུང་དུ་འགྲོ་ཞིང་།
མཇུག་མཐར་འཆི་བ་ནི་ང་ཡིན།”
སྐབས་དེར། ཁོས་སྤོབས་པ་བསྐྱེད་དེ་མི་དེ་ལ་འདི་ལྟར་དྲིས།
“ ཁྱོད་ཀྱིས་རང་གི་ཚེ་ཚད་ཤེས་པས། སེམས་ན་སྡུག་བསྔལ་མེད་དམ།”
མི་དེས་བློ་ཡུལ་ལས་འདས་པའི་ལན་ལྟར་འདི་བཏབ་བྱུང་།
“མེད། དེ་ལས་ལྡོག་སྟེ་ངས་དེ་ཡག་པོ་འདུག་སྙམ།”
“དེ་ནི་ཅིའི་ཕྱིར།”
“དེ་ནི་ང་ཚོའི་བརྩེ་དུངས་ཀྱི་རྣམ་པས་གཏན་འཁེལ་བྱས་པ་ཡིན། ཁྱོད་
ཚོ་མིའི་རིགས་ཀྱིས་དེ་ལ་གོ་བ་ལེན་མི་ཐུབ།”
“ ཁྱོད་ཚོ་མིའི་རིགས་ཞེ་ན་ཁྱོད་ཚོ་ནི་རིགས་གང་ལ་གཏོགས་སམ།”
“ངས་ཀྱང་ང་ཚོ་རིགས་གང་དུ་གཏོགས་པ་མི་ཤེས། གང་ལྟར་ཀྱང་ང་
ཚོ་ལ་ཁྱོད་ཚོ་མིའི་རིགས་ལྟར་སྐྱེ་རྒ་ན་འཆིའི་སྡུག་བསྔལ་མེད་པར། སྐྱེ་བ་
ནས་འཆི་བའི་བར་ད་ལྟ་ལྟར་ཕྱི་ཚུལ་ལ་འགྱུར་ལྡོག་ཅི་ཡང་མེད།”
མི་དེས་ཅི་ཞིག་ལ་བསམ་བློ་གཏོང་བཞིན་ཁོ་ལ་ཅེར་ནས་མུ་མཐུད་དུ་་་
བཤད་རྒྱུར། །
“ང་ནི་ཤེས་བྱ་བརྒྱ་ཕྲག་ཁོང་དུ་ཆུད་པའི་མི་ཞིག་ཡིན། ཡིན་ནའང་ང་
ལ་སྐྱོན་ཞིག་ཡོད་པ་ནི་ངས་མགོ་ནས་བརྩམས་ཏེ་གྲངས་ཀ་བརྩི་མི་ཤེས། ངས་
གཞན་གྱི་བརྩི་འཕྲོ་དེར་རྒྱུན་བསྐྱང་ནས་བརྩི་བ་ལས་ཐབས་མེད། ད་ནངས།
ང་སའི་གོ་ལའི་སྟེང་དུ་འགྲུལ་བཞུད་ལ་སོང་དུས། ཁྱོད་ཚོ་མིའི་རིགས་ཀྱི་ལོ་
216



—
——
，
– ཤོག་ལྷེ་གཅིག
གྲངས་བརྩི་ཚད་སྤྱི་ལོ2000ལོའི་ཟླ12པའི་ཚེས31ལ་བསླེབས་ཡོད་པས། དེའི་
རྒྱུན་བསྐྱངས་ནས་ལོ་གྲངས་བརྩིས་པ་ཡིན། དེ་རིང་ནི་ང་ཚོའི་གོ་ལ་འདིའི་
ཉིན་དང་པོ་ཡིན་པས། ཁྱོད་ཀྱིས་མཐོང་བ་དེ་སྤྱི་ལོ2000ལོའི་ཟླ12ཚེས32
རེད། ཁྱོད་ལ་ད་དུང་ཡ་མཚན་སྐྱེས་སམ།”
མི་དེས་བཤད་མཚམས་བཞག་སྟེ་ཁོ་ལ་ལྟ་ཙམ་བྱས་པས། ཁོས་ཀྱང་ཅི་
ཞིག་རྟོགས་པ་བཞིན་མགོ་ལྕོག་ལྡེམ་ལྡེམ་འགའ་བྱས། རྗེས་སུ། མི་དེས་ཡང་
བསྐྱར་ཁ་གྲགས་བྱུང་།
“ང་ཚོ་འཚོ་ཞིང་གནས་པའི་ལོ་བརྒྱའི་ནང་། ང་ཚོའི་ལི་ཐོའི་སྟེང་གི་ལོ་
དང་ཟླ་ནི་ནམ་ཡང་སྤྱི་ལོ2000ལོའི་ཟླ་12ཡིན་ལ། ཚེས་གྲངས་ཉིན་རེ་བཞིན་
ཡར་ལ་འཕར་བཞིན་ཡོད། དེ་ལྟར་ལོ་བརྒྱ་འགྱངས་རྗེས། ང་ཚོ་དང་ང་ཚོའི་
གོ་ལའི་ཚེ་ཚད་ཀྱང་ལོངས་པ་རེད།”
མི་དེས་ཡང་བསྐྱར་བཤད་མཚམས་བཞག་སྟེ། མིག་ལམ་དུ་ཅི་ཡིན་ཆ་
མི་འཚལ་བའི་འོད་མདངས་ཤིག་འཚེར་བཞིན་པའི་ཁོ་ལ་ཡུད་ཙམ་ཅེར་ཏེ་མུ་
མཐུད་དུ་བཤད་རྒྱུར།
“ ད་ནངས་ངས་ཁྱོད་ཚོ་མིའི་རིགས་ཀྱི་སྟེང་གི་བཀོད་པ་སོགས་ལ་ཞིབ་་
འཇུགག་ཟབ་མོ་བྱས་མོད། ཡིན་ནའང་དེ་དག་ང་ཚོར་ཟུར་ལྟའི་དགོས་མཁོ་ཅི་
ཡང་མི་ལྡན། ང་ཚོར་ངེས་པར་དུ་རང་དང་འཚམ་པའི་སྟེང་གི་བཀོད་པ་ཞིག་
ཆགས་དགོས། ང་ཚོ་མི་བརྒྱ་ཐམ་པ་འདི་ལ་ཕོ་མོའི་དབྱེ་བ་མེད་པས། ཁྱོད་
ཚོས་བཤད་པའི་སྤྱི་ཚོགས་ཀྱི་ཕྲ་ཕུང་སྟེ་ཁྱིམ་ཚང་གྲུབ་མི་སྲིད། དེ་བས་ང་
ཚོའི་སྤྱི་ཚོགས་ལ་རང་དང་འཚམ་པའི་སྟེང་གི་བཀོད་པ་ཞིག་དགོས།”
217
.



བསླུ་བྲིད།
སྐབས་དེར། ཁོའི་སེམས་ལ་དོགས་གཞི་ཞིག་ཤར་ནས་འདི་ལྟར་དྲིས།
“ ཁྱོད་ཚོར་ཕོ་མོའི་དབྱེ་བ་མེད་ན། ཁྱོད་ཚོས་ཇི་ལྟར་འཚོ་བ་རོལ།”
མི་དེས་རྣམ་འགྱུར་སྔར་དང་འདྲ་བར་བཤད་རྒྱུར།
“ང་ཚོས་རང་རང་ས་ནས་འཚོ་བ་རོལ་པ་ལས་ཕན་ཚུན་ལ་འབྲེལ་བ་མི་
བཟོ། ང་ཚོ་ནི་བརྩེ་དུངས་མེད་པའི་རིགས་ཤིག་ཡིན།”
“ཨ་ཧ། ཁྱོད་ཚོ་ལ་བརྩེ་དུངས་མེད་ཟེར་རམ། ངས་ཁྱོད་ཚོ་ང་ཚོ་མིའི་
རིགས་དང་ཁྱད་པར་ཅི་ཡོད་པ་མི་ཤེས།”
ཁོས་དེ་ལྟར་བཤད་རྗེས་བཟོད་མ་ཐུབ་པར་གད་མོ་ཤོར། ཡིན་ནའང་
ཁོས་དེ་མ་ཐག་བཟོད་ཐབས་བྱས་སོང་། །
མི་དེས་འཁྱག་སིབ་སིབ་ཀྱི་སྐད་གདངས་ཀྱིས་འདི་ལྟར་བཤད།
“རེད། ང་ཚོ་ལ་བརྩེ་དུངས་མེད།”
ཚུལ་དེ་མཐོང་བས་ཁོས་བཤད་སྟངས་གཞན་ཞིག་ཏུ་བསྒྱུར་ནས་འདི་་་
ལྟར་དྲིས། །
“འོ་ན། ཁྱོད་ཚོས་ཟས་སུ་ཅི་ཞིག་བསྟེན་པ་ཡིན།”
སྐད་ཆ་དེ་ཐོས་འཕྲལ། མི་དེས་ནན་ཏན་གྱིས་བཤད་རྒྱུར།
“ང་ཚོས་གོ་ལ་འདིའི་སྟེང་གི་ས་འདམ་གྱི་བྲོ་བ་ལྡན་པའི་ཟས་རིགས་་་
བཟོ་ཐུབ། ང་ཚོས་ད་ནངས་ཟོས་པ་ནི་ས་འདམ་གྱིས་བཟོས་པའི་ཟ་མ་ཡིན།”
མི་དེས་དེ་ལྟར་བཤད་ཞོར་འཐེན་སྒམ་ཞིག་ལས་བཟོ་རྩལ་ཧ་ཅང་ལེགས་
པའི་ས་འདམ་གྲུ་བཞི་ཞིག་ཁ་ནང་དུ་བཞག་ནས་བྲོ་བ་ལྡན་པའི་ངང་བལྡད་་་
ཅིང་། སླར་ཡང་ས་འདམ་གྲུ་བཞི་ཞིག་བླངས་ཏེ་ཁོ་ལ་ཟོ་ཞེས་གཏད། ཁོས་
218



ཤོག་ལྷེ་གཅིག
དེ་མ་ཐག་མི་བཟའ་ཞེས་གཡོལ་ཐབས་བྱས་ཤིང་ཡ་མཚན་ནས་ཅི་ཡིན་ཆ་མི་་་
འཚལ་བར་གྱུར།
མི་དེས་ས་འདམ་གྲུ་བཞི་མ་དེ་ཟོས་ཚར་རྗེས། མུ་མཐུད་དུ་བཤད་རྒྱུར།
“ང་ཚོའི་གོ་ལ་འདི་ནི་ཆེ་ཆུང་མི་འདྲ་བའི་ས་ལེབ་མོ་བརྒྱ་ཡིས་གྲུབ་པ་
ཡིན། ལོ་རེར་མི་གཅིག་ཤི་རྗེས་ས་ལེབ་མོ་གཅིག་ཇེ་ཉུང་དུ་བུད་འགྲོ། གོ་
ལའང་ཇེ་ཆུང་དུ་བུད་འགྲོ། ཇེ་ཉུང་དུ་སོང་བའི་ས་ལེབ་མོ་དེ་ནི་ཤི་བའི་མི་
དེའི་ཟས་ཚད་ཡིན། ལོ་བརྒྱ་འགྱངས་རྗེས། ང་འཆི་བའི་ཉིན་དེར། ང་
ཚོའི་གོ་ལ་འདི་སྟོང་ཁམས་ནས་གར་སོང་ཆ་མེད་དུ་གྱུར་འགྲོ། ད་ལྟ། ཁྱོད་
ཚོ་མིའི་རིགས་ཀྱི་གནམ་དཔྱོད་མཁས་པ་རྣམས་ཀྱིས་སྟོང་ཁམས་སུ་ཁྱད་མཚར་
གྱི་འཁོར་སྐར་ཞིག་གནས་པ་མཐོང་ཐུབ་ཅིང་། དེ་ལ་ཇི་ལྟར་ཞིབ་འཇུག་བྱས་
ཀྱང་འབྲས་བུ་མེད། དེའི་མི་ཚད་ཁོ་ཚོས་གོ་ལ་དེ་ལོ་རེར་ཇེ་ཆུང་དུ་འགྲོ་ཞིང་།
ལོ་བརྒྱའི་རྗེས་སུ་གར་སོང་ཆ་མེད་དུ་གྱུར་འགྲོ་བའང་མཐོང་ཐུབ། འོ། ཐུགས་
རྒྱལ་མ་བཞེངས། འདི་ངས་ད་སོ་མ་བཤད་ཟིན། ང་ཚོའི་གོ་ལའང་ཁྱོད་ཚོའི་
སའི་གོ་ལ་དང་འདྲ་བར་རང་གི་འཁོར་ལམ་ཡོད། ང་ཚོའང་ཉི་མར་བསྐོར་
ནས་འཁོར་བ་ཡིན།”
སྐབས་དེར། ཟླ་བ་དམར་པོ་ཞིག་ནུབ་རིའི་རྩེ་ནས་དལ་གྱིས་ཡར་
འཕགས་བྱུང་། དེ་མ་ཐག་ཉེ་འདབས་སུ་དམར་མདོག་གི་ཟླ་འོད་ཀྱིས་ཁྱབ་
འདུག
མི་དེས་ཟླ་བ་དམར་པོ་དེ་ལ་གཅིག་བལྟས་ནས་བཤད་རྒྱུར།
“ ས་རུབ་ཟིན་པས། ང་ཚོའང་ངལ་གསོ་རན་འདུག”
219



བསླུ་བྲིད།
ཁོས་དེ་ལྟར་བཤད་རྗེས་གོམ་པ་སྤོས་ནས་མདུན་ཕྱོགས་སུ་འགྲོ་རྩིས་བྱས།
ཁོའི་སེམས་ལ་ཁོང་ཁྲོ་ཞིག་ལངས་ཤིང་། མི་དེས་རང་ལ་དགོད་གཏམ་
ཏག་ཏག་བཤད་པ་རེད་བསམས་ཏེ་སྐད་ཆེན་པོས་འདི་ལྟར་སྡིགས་མོ་བྱས། །
“ ཁྱོད་དེ་ལྟར་མ་འགྲོ། ཁྱོད་ཀྱིས་ངའི་སྐད་ཆར་ཉན་རྗེས་སོང་། བརྩེ་
དུངས་མེད་པའི་དུད་འགྲོ་ཁྱོད། ཁྱོད་ཀྱི་འཆལ་གཏམ་དེ་དག་སུའི་རྣར་འགྲོ།
འཇིག་རྟེན་འདི་རུ་བརྩེ་དུངས་ཞེས་པ་ཞིག་མེད་ན་སུའང་འཚོ་དཀའ།
སྐབས་དེར། ཆུང་མས་ཡང་མོར་ཁོ་གཉིད་ལས་བསླངས་ཏེ་ཡ་མཚན་
པའི་ངང་འདི་ལྟར་དྲིས། །
“ ཁྱོད་ཀྱིས་སུ་ལ་སྡིགས་མོ་བྱེད་ཀྱིན་ཡོད། ཁྱོད་ཀྱིས་ང་ལ་བརྩེ་དུངས་
མེད་ཟེར་བ་ཡིན་ནམ། ང་ཁྱོད་ལ་བརྩེ་དུངས་མེད་ན་ཁྱོད་ཀྱི་ཆུང་མ་བྱེད་
སྲིད་དམ།”
ཁོ་དེ་མ་ཐག་ཡར་ཙོག་ཅིང་། མིག་གཉིས་ཡོ་བ་མེད་པར་ཆུང་མའི་ངོ་
ལ་བལྟས་བལྟས་རྗེས་ཅི་ཡང་མ་བཤད། །
ཞོགས་པའི་ཉི་ཟེར་གྱིས་ཁང་བའི་ནང་གི་ཡོད་ཚད་གསལ་ལྷང་ངེར་་་་་
བཏང་། ཉི་ཟེར་གྱི་ཉག་མ་འགའ་ཤེལ་སྒོ་བརྒྱུད་དེ་ཐད་ཀར་རྩིག་ངོས་ཀྱི་ལི་
ཐོའི་སྟེང་ལ་འཕྲོས་འདུག ཁོའི་མིག་མདངས་ཀྱང་རྩིག་ངོས་ཀྱི་ལི་ཐོའི་སྟེང་
ལ་གཏད། དེ་ནི་མཇུག་མཐའི་ཤོག་ལྷེ་གཅིག་རེད། དེའི་སྟེང་དུ་གསལ་ལྷང་
ངེར་སྤྱི་ལོ2000ལོའི་ཟླ་12པའི་ཚེས31ཅེས་བཀོད་འདུག ཁོས་གློ་བུར་དུ་དེ་
ནི་ཁ་སང་གི་ཉིན་མོ་ཡིན་པ་ཡིད་ལ་དྲན་པས། ལག་པ་ཕར་བསྲིངས་ཏེ་
མཇུག་མཐའི་ཤོག་ལྷེ་དེ་བཀོག ལི་ཐོ་བཀལ་ཡོད་པའི་གནས་དེ་སྟོང་བར་
220



ཤོག་ལྷེ་གཅིག
ལུས།
དུས་རབས་
འོ། གནམ་ལོ་གསར་བ་ཞིག་སླར་ཡང་མགོ་ཚུགས།
གསར་བ་ཞིག་ཀྱང་སླར་ཡང་མགོ་ཚུགས།
221



བསླུ་བྲིད།
ཨ་ཁུ་ཐོད་པ་ལ་བཅར་འདྲིར་ཕྱིན་པ།
，
དང་པོ།
མཚོ་ངོས་ལས་སྨི་སུམ་སྟོང་ལྷག་གིས་མཐོ་བའི་གཉན་པོ་རྫ་ཡི་རྫ་རྟིང་དུ་
ང་རྒད་པོ་ཞིག་ལ་ཐུག དེ་ནི་ང་རྣ་ལུང་སྡེ་བར་ཨ་ཁུ་ཐོད་པ་ལ་བཅར་འདྲིར་
ཕྱིན་པའི་ལམ་བར་ནས་ཐུག་པའི་མི་དང་པོ་ཡིན། གནས་དེ་ནི་ལམ་གྱི་སུམ་
མདོ་ཞིག་རེད། ལམ་སྣེ་གཅིག་གྱ་གྱུའི་ངང་གཉན་པོ་རྫ་ཡི་རྫ་སྟོད་ལ་འཐེན་
ཡོད་ཅིང་། ལམ་གཞན་གཉིས་སོ་སོར་ལྷོ་དང་བྱང་དུ་འཐེན་འདུག ལམ་གྱི་
སུམ་མདོ་དེ་ན་ཁང་བ་ཆུང་ཆུང་ཞིག་ཕུབ་ཡོད་ལ། ཕར་བལྟས་ཚོད་ཀྱིས་རྒད་
པོ་དེ་ཉིད་གནས་འདི་རུ་གཞིས་སྡོད་བྱས་ཡོད་པ་འདྲ། ཡིན་ནའང་ཁང་བའི་
ནང་དུ་ཟ་མ་གཡོ་བྱེད་ཀྱི་ཅ་ལག་ཙག་ཙིག་དང་གྱོན་ཆས་རེ་གཉིས་ལས་ཅི་་་་
ཡང་མེད་པས། རྒད་པོ་འདི་གནས་སྐབས་ཙམ་ལ་འདི་རུ་སྡོད་པ་དང་ཡང་
འདྲ། ངས་རྒད་པོ་དེ་ལ་རྣ་ལུང་སྡེ་བར་འགྲོ་སའི་ལམ་གང་ཡིན་དྲིས་དུས།
222



– ཨ་ཁུ་ཐོད་པ་ལ་བཅར་འདྲིར་ཕྱིན་པ།
ཁོས་གཉན་པོ་རྫ་ལ་ལྟ་བཞིན་གདོང་ལ་སྤྲོ་འཛུམ་ཞིག་ལངས་ཏེ་“རི་འདིའི་ཕ་
རོལ་ཏུ་སོང་ཚེ་ཆུ་བོ་ཞིག་བརྒལ་དགོས། དེ་ནས་མུ་མཐུད་དུ་ལེ་བར་གཉིས་
གསུམ་ཙམ་ལ་སོང་ན་ད་གཟོད་རྣ་ལུང་སྡེ་བར་སླེབས་པ་ཡིན”ཟེར། །
རྗེས་སུ། ངས་རྒད་པོ་དེ་ལ་ཆུ་འཁྱག་དཀར་ཡོལ་གང་བསླངས་ཏེ་འཐུང་
ཞོར་དུ་ཡར་མར་གྱི་ཁ་བརྡ་གང་མང་བྱས། རྒད་པོ་དེ་ནི་མཐོང་རྒྱ་དང་ཐོས་
རྒྱ་ཧ་ཅང་ཆེ་ཞིང་ཁ་བརྡར་དགའ་བ་ཞིག་རེད། ངས་བསིལ་ལ་དྭངས་པའི་ཆུ་
འཁྱག་དཀར་ཡོལ་གང་བོ་ལྷག་མེད་དུ་འཐུངས་ཏེ་ལམ་ལ་ཆས་གྲབས་བྱེད་་་་་
སྐབས། རྒད་པོའི་གདོང་ལ་འཛུམ་ཆུང་ཞིག་ལང་བཞིན་དོགས་མི་བདེ་བའི་
ངང་ནན་ཏན་གྱིས“ ཁྱོད་ཀྱིས་ང་ལ་གནའ་གཏམ་ཞིག་བཤད་ན་ཨེ་ཆོག ང་
ནི་གནའ་གཏམ་ལ་ཉན་རྒྱུར་དགའ་བའི་རྒད་པོ་ཞིག་ཡིན”ཟེར། ངས་མཚར་
བའི་མིག་མདངས་ཀྱིས་རྒད་པོའི་བྱིས་བློའི་དྲི་མ་ད་རུང་དག་མེད་པའི་ངོ་་་་་་
གདོང་ལ་ལྟ་ཙམ་བྱས་ཤིང་། དབང་མེད་དུ་ཁོང་དགོད་ཅིག་བྱས་ནས་སེམས་
ལ་རྒད་པོ་འདིར་རྩ་ཞིག་མི་ཚང་བ་མིན་ནམ། ལོ་འདི་འདྲ་མཐོ་ཡང་ད་དུང་
གནའ་གཏམ་ལ་ཉན་འདོད་པ་ཅི་ཡིན་ནམ་སྙམ་བཞིན“ངས་བཤད་མི་ཤེས”
ཞེས་ལན་བཏབ། །
སྐབས་དེར། རྒད་པོའི་གདོང་ལ་བློ་ཕམ་ཡིད་ཆད་ཀྱི་ཉམས་ཤིག་ཤར་
ལ། བྱིས་པ་ཞིག་དང་འདྲ་བའི་ལྷད་མེད་ཀྱི་འཛུམ་མདངས་དེ་མ་ཐག་གར་
སོང་ཆ་མེད་དུ་ཡལ།
ངས་རྒད་པོ་དེ་ལ་ད་དུང་དོན་དག་ཁ་ཤས་འདྲི་བསམས་དུས། ཁོ་
འདར་ཡོམ་ཡོམ་གྱིས་ཕར་ལ་བུད་སོང་བས་དེ་ལྟར་མི་བསྐྱུར་ཀ་མེད་བྱུང་། དེ་
223



བསླུ་བྲིད།
ནས་ངས་མགོ་བོ་ཡར་བཀྱགས་ཏེ་མཐོ་ཞིང་བརྗིད་པའི་གཉན་པོ་རྫ་ལ་ལྟ་ཙམ་
བྱས་རྗེས། སེམས་ཤུགས་ཆེན་པོ་བསྐྱེད་དེ་གྱ་གྱུའི་ངང་རི་མགོར་འཐེན་ཡོད་
པའི་རྐང་ལམ་ཕྲ་མོ་དེ་ལ་ཞུགས།
གཉིས་པ།
ང་ནི《དམངས་ཁྲོད་རྩོམ་རིག》རྩོམ་སྒྲིག་ཁང་གི་རྩོམ་སྒྲིག་པ་དཀྱུས་མ་་
ཞིག་ཡིན། དུས་དེབ《དམངས་ཁྲོད་རྩོམ་རིག》སྤེལ་པའི་ལོ་བཅུའི་རིང་ལ།
རྣ་ལུང་སྡེ་བའི་ཨ་ཁུ་ཐོད་པ་ཟེར་བ་ཞིག་གིས་རྒྱུན་དུ་དམངས་ཁྲོད་རྩོམ་རིག་་
སྐོར་གྱི་བརྩམས་ཆོས་གང་མང་ཞིག་ང་ཚོར་བསྐུར་ཡོང་། ཨ་ཁུ་ཐོད་པ་ནི་
དངོས་གནས་མིང་དོན་མཚུངས་པའི་རྩོམ་རྩལ་ཕུལ་བྱུང་གི་དམངས་ཁྲོད་རྩོམ་
རིག་པ་ཞིག་རེད། ཁོང་གིས་སྡུད་སྒྲིག་གནང་ནས་བསྐུར་འོངས་པའི་རྩོམ་
ཡིག་ཁྲོད་དུ་སྙན་གྲགས་ཀྱི་བ་དན་སྲིད་རྩེར་གཡོ་བའི་དཔའ་བོའི་ལོ་རྒྱུས་་་་་
བརྗོད་པའི་སྙན་རྩོམ་རིང་མོ《གླིང་རྗེ་གེ་སར་རྒྱལ་པོའི་སྒྲུང》གི་ལེ་ཚན་ཡོད་ལ།
ད་དུང་ཚིག་སྦྱོར་མཛེས་ཤིང་མཚོན་ཐབས་ཕུན་སུམ་ཚོགས་པའི་དམངས་གླུ་་་
དང་ལ་གཞས་ཀྱང་ཡོད། ཁྱད་པར་དུ་ཁོང་གིས་ལེགས་སྒྲིག་བྱས་པའི《ཨ་
སྟག་ལྷ་མོ》ཞེས་པའི་སྒྲུང་དཔེ་དེ་པར་སྐྲུན་འགྲེམ་སྤེལ་བྱས་རྗེས། རྒྱ་ཆེའི་
ཤེས་ཡོན་ཅན་དང་སྐྱ་སེར་མང་ཚོགས་ཀུན་གྱིས་དགའ་བསུ་ཚད་མེད་ཐོབ།
ད་ལོའི་དཔྱིད་ཀར། ངེད་རྩོམ་སྒྲིག་ཁང་གིས《དམངས་ཁྲོད་རྩོམ་རིག》
དུས་དེབ་སྤེལ་ནས་ལོ་བཅུ་འཁོར་པར་རྟེན་འབྲེལ་ཞུ་བའི་མཛད་སྒོ་ཞིག་སྤེལ་
རྒྱུ་ཡིན་ལ། མཛད་སྒོ་དེའི་སྟེང་དུ་ང་ཚོའི་རྩོམ་སྒྲིག་ཁང་ལ་རྒྱུན་དུ་རྩོམ་ཡིག་
224



- ཨ་ཁུ་ཐོད་པ་ལ་བཅར་འདྲིར་ཕྱིན་པ།
བསྐུར་ནས་རྒྱབ་སྐྱོར་མཛད་མྱོང་བའི་རྩོམ་པ་པོ་སྐོར་ཞིག་གདན་འདྲེན་ཞུ་་་་
རྩིས་ཡོད། ཨ་ཁུ་ཐོད་པ་ནི་ཐེངས་འདིའི་བྱ་འགུལ་གྱི་སྐུ་མགྲོན་གཙོ་བོ་ཡིན་
པ་བཤད་མ་དགོས་ཤིང༌། གདན་འདྲེན་ཞུ་ཡིག་སྔ་མོ་ནས་བསྐུར་ཟིན། འོན་
ཀྱང་ལོ་གཉིས་ཀྱི་སྔོན་དུ་ངེད་རྩོམ་སྒྲིག་ཁང་ལ་འབྱོར་པའི་ཨ་ཁུ་ཐོད་པའི་ལོ་་
རྒྱུས་ཐུང་ངུ་དེ་ལ་བལྟས་ན། ཁོང་གི་དགུང་ལོ་ད་ལྟ་ཧ་ཅང་མཐོ་བས་ད་
ཐེངས་ཀྱི་བྱ་འགུལ་འདི་ལ་ཞུགས་པར་དཀའ་ལས་ཡོད་སྙམ། ཁོང་གིས་
བསྐུར་པའི་ལོ་རྒྱུས་ཐུང་ངུ་དེའི་སྟེང་དུ་སྐྱེས་སྐར་དང་སྐྱེས་ཡུལ་མ་གཏོགས་ཅི་
ཡང་བྲིས་མི་འདུག ཁོང་གིས་བསྐུར་པའི་རྩོམ་ཡིག་ཐམས་ཅད་ཀྱི་སྦྱར་བྱང་
དུ“ཨ་ཁུ་ཐོད་པ་ཡིས”ཞེས་བཀོད་ཡོད་ཅིང་། དག་ཡིག་དང་བརྡ་སྤྲོད་སོགས་
ལ་བྱང་ཆ་ཆེ་བས། ང་ཚོས་ཁོང་ནི་དགོན་པའི་གྲྭ་པ་ཞིག་མིན་ནམ་ཞེས་ཚོད་
དཔག་བྱས་མྱོང་། ཡིན་ནའང་ཁོང་གིས་བསྐུར་པའི་རྩོམ་ཡིག་ནང་དུ་ལ་
གཞས་དང་རོགས་འཐེན་སོགས་ཕོ་མོའི་བར་གྱི་བརྩེ་དུངས་མཚོན་པའི་རྩོམ་་་
ཡང་མང་བོ་ཡོད་པས། ང་ཚོས་ཁོང་ནི་དགོན་པའི་གྲྭ་པ་ཞིག་ཡིན་རྒྱུ་མ་རེད་
ཅེས་ཀྱང་འདོད། ད་ལྟའི་བར་དུ་ངེད་ཅག་རྩོམ་སྒྲིག་ཁང་གིས་ཁོང་གི་གནས་
ཚུལ་ངོ་མ་ཞིག་རྒྱུས་ལོན་བྱེད་མ་ཐུབ། དེའི་རྐྱེན་གྱིས། གཙོ་སྒྲིག་པས་ང་ཆེད་
དུ་རྣ་ལུང་སྡེ་བར་ཨ་ཁུ་ཐོད་པ་ལ་བཅར་འདྲི་བྱེད་དུ་མངགས་པ་ཡིན། འགྲོ་
ཁར་གཙོ་སྒྲིག་པས་ང་ཁོའི་གན་དུ་བོས་ནས“ད་ཐེངས་ཁྱོད་ཀྱིས་ཅིས་ཀྱང་ཨ་
ཁུ་ཐོད་པའི་གནས་ཚུལ་གསལ་བོ་ཞིག་རྒྱུས་ལོན་བྱས་ཏེ་སྙན་ཞུ་རྩོམ་ཡིག་ཅིག་
བྲིས་ནས། ཕུལ་དུ་བྱུང་བའི་དམངས་ཁྲོད་རྩོམ་རིག་པ་འདི་ངོ་སྤྲོད་བཟང་བོ་
ཞིག་བྱེད་དགོས”ཞེས་ནན་བཤད་ཡང་ཡང་བྱས།
225



-
-
བསླུ་བྲིད།
དེ་བས། ང་རྣ་ལུང་སྡེ་བར་འགྲོ་བའི་ལམ་དུ་ཞུགས་པ་ཡིན།
གསུམ་པ།
ཉི་མ་ནུབ་རིར་ཡོལ་དུས། ང་གཉན་པོ་རྫ་རི་བརྒྱུད་ནས་གཡང་ཆུའི་
འགྲམ་དུ་བསླེབས། ཆུ་འདིའི་མིང་ལ་ཅིའི་ཕྱིར་གཡང་ཆུ་ཟེར་བ་ངས་མ་ཤེས།
དེ་ནི་ཆུའི་འགྲམ་དུ་ཐུག་པའི་ལུག་རྫི་རྒད་པོ་ཞིག་གིས་ང་ལ་བཤད་པ་ཡིན།
ངས་ཁོ་ལ་ཆུ་འདིའི་མིང་ལ་གཡང་ཆུ་ཟེར་དོན་ཅི་ཡིན་ཅེས་དྲིས་མོད། ཁོས་
ཀྱང་གསལ་བོ་ཞིག་མི་ཤེས་ཤིང༌། ཆུང་དུས་ནས་བཟུང་མི་རྣམས་ཀྱིས་འདི་
ལྟར་འབོད་བཞིན་འདུག་ཟེར། གཡང་ཆུ་ནི་དུས་ཚིགས་ཆུ་རྒྱུན་ཞིག་ཡིན་ལ།
དུས་ཚིགས་ཀྱི་འགྱུར་ལྡོག་དང་བསྟུན་ནས་ཆུའི་བཞུར་རྒྱུན་ཡང་འཕེལ་འགྲིབ་
འབྱུང་བཞིན་ཡོད་པ་རེད། གྲང་ངར་གྱི་དགུན་ཁ་བཞུད་དེ་དྲོད་ལྡན་གྱི་
དཔྱིད་ཀ་བསླེབས་པས། ཆུ་ངོས་ཀྱི་ཆབ་རོམ་དལ་གྱིས་ཞུ་ནས་དམ་པ་དུམ་
བུར་འཁུར་གྱིན་ཡོད།
ལུག་རྫི་རྒད་པོ་དེའི་མིང་ལ་དར་རྒྱས་ཟེར། ཁོའང་རྣ་ལུང་སྡེ་བའི་མི་
རེད། ཁོས་གནས་དེ་རུ་ལུག་དྲུག་ཅུ་ཡས་མས་ཀྱི་ལུག་ཁྱུ་ཞིག་འཚོ་སྐྱོང་བྱས་
འདུག ཁོས་ང་ལ་གཉན་པོ་རྫ་རྟིང་གི་རྩྭ་དང་ཆུ་ཧ་ཅང་བཟང་བས་ཕྱུགས་
ལས་གཉེར་ན་ཤིན་ཏུ་ལེགས་ཟེར། རྣ་ལུང་སྡེ་བ་ནི་ཞིང་ལས་གཙོ་བྱས་པའི་
གྲོང་སྡེ་ཞིག་ཡིན་ཅིང་། ཐོན་སྐྱེད་འགན་གཙང་ལེན་གྱི་ལམ་ལུགས་ལག་
བསྟར་བྱས་རྗེས། མི་གཅིག་ལ་མུའུ་གང་རེ་ལས་མེད་པའི་ས་ཞིང་ཉུང་ངུ་དེ་
ལ་ལས་གཉེར་བྱེད་མཁན་དེ་འདྲ་མང་བོ་མི་དགོས་པས། ཁོས་མ་མོ་བཅུ་ཁ་
226



- ཨ་ཁུ་ཐོད་པ་ལ་བཅར་འདྲིར་ཕྱིན་པ།
ཞིག་ཉོས་ནས་གནས་འདི་རུ་ཡོང་ཞིང་། ད་ལྟ་འཕེལ་རྒྱས་བྱུང་ནས་ཚད་འདི་
ལ་བསླེབས་ཡོད་པ་རེད། ཁོས་གནས་ཚུལ་དེ་དག་བཤད་དུས་ངོ་ལ་འགོག་
ཐབས་བྲལ་པའི་ཡིད་ཆེས་ཀྱི་འཛུམ་མདངས་ཤིག་རྒྱས་འདུག ཁོས་ངའི་ངོ་
ལའང་ཡིད་སྨོན་གྱི་མདངས་ཤིག་མངོན་བྱུང་བ་མཐོང་བས་སྐད་ཆ་བཤད་པའི་
སྤྲོ་བ་ལྷག་ཏུ་ཇེ་ཆེར་གྱུར། ཁོས་མུ་མཐུད་དུ་ང་ལ་དེ་རིང་ཁོའི་བུ་ཁོ་བརྗེ་སྤོར་
བྱེད་དུ་ཡོང་གིན་ཡོད་པས། ཁོའི་བུ་བསླེབས་རྗེས་ངེད་གཉིས་མཉམ་དུ་འགྲོ་
ཟེར།
ངེད་གཉིས་ཀྱིས་མིག་རིག་རིག་གིས་རྒྱང་རིང་གི་རྐང་ལམ་ཕྲ་མོ་དེར་་་
ཅེར་ནས་རྒྱང་མིག་ཆད་ཀྱང་། ཆུ་བོའི་ཕ་རོལ་གྱི་སྐྱ་ཐག་ཐག་གི་རྐང་ལམ་ཕྲ་
མོ་ནས་མིའི་གྲིབ་མ་ཙམ་ཡང་མཐོང་རྒྱུ་མ་བྱུང་། དེ་བས། ཁོས་ཁོང་
ཁྲོའི་ངང“དེང་སང་གི་དུས་འདིར་རང་གི་བུ་ཕྲུག་ཡིན་ཀྱང་བློ་གཏོད་ས་མི་་་་
འགྲོ། ན་ནིང་མནའ་མ་ཞིག་བླངས་པ་ནས་བཟུང་ཕ་མའི་ཁ་ལའང་དེ་འདྲ་མི་
ཉན”ཟེར། །
ཁོས་གློ་བུར་དུ་ང་མི་ཆ་མེད་ཅིག་ཡིན་པར་འདང་ཕོག་པས་དེ་མ་ཐག་་
བཤད་མཚམས་བཞག་ནས། ང་ལ་དོགས་མི་བདེ་བའི་མིག་ཞགས་ཤིག་
འཕངས་རྗེས་“ངས་ཁྱོད་ཀྱི་སྡུན་ནས་འདི་དག་བཤད་ནས་ཅི་བྱེད། ངས་
བལྟས་ན་དོ་དགོང་ཁྱོད་ཀྱང་འགྲོ་ཐུབ་རྒྱུ་མ་རེད། ད་དུང་ལེ་བར་འགའ་ཡོད།
དོ་དགོང་ཁྱོད་ཀྱང་འདི་རུ་སྡོད། སང་ཉིན་འུ་གཉིས་མཉམ་དུ་འགྲོ”ཞེས་
བཤད་བྱུང་།
མཚན་མོའི་ཡོལ་རས་དལ་གྱིས་འཐེན་ནས་ཕྱོགས་བཞི་མག་མོག་ཏུ་སྣང་
227



བསུ་བྲིད། -
ཞིང་། ཆུ་བོའི་ཕ་རོལ་གྱི་རྐང་ལམ་ཕྲ་མོ་དེའང་རབ་རིབ་ཏུ་གྱུར་ནས་གསལ་
བོ་ཞིག་མི་མཐོང་བས། ངས་མགོ་ལྕོག་ལྡེམ་ལྡེམ་བྱས་ནས་ཁས་ལེན་མི་བྱེད་ཀ་
མེད་བྱུང༌། །
ངེད་གཉིས་ཀྱིས་ལུག་རྣམས་དེད་ནས་ཁོའི་འདུག་སར་སོང་། ཁོའི་
ཕྱུགས་ར་གྲོག་ཤུར་ཞིག་ཏུ་ཡོད་ལ། གཡང་ཆུ་ཁ་དང་ཐག་ཅུང་ཟད་རིང་། །
ཁོས་སྣུམ་སྒྲོན་བཀར་ནས་ཇ་ཟངས་དེམ་གང་བསྐོལ་རྗེས། ཤ་སྐམ་དང་
རྩམ་པ་ངའི་སྡུན་ལ་བཞག་ནས“ཟོ། ཟོ། ཤ་སྐམ་དང་རྩམ་པ་ལས་ང་ལ་
བཟའ་རྒྱུ་གཞན་མེད”ཟེར། །
ངེད་གཉིས་ཀྱིས་ཟ་མ་ཟ་ཞོར་དུ་ཡར་མར་གྱི་ཁ་བརྡ་བྱས། དུས་ཡུན་
རིང་བོར་མ་ཟོས་པས་ཤ་སྐམ་དང་རྩམ་པ་ལ་ཁྱད་པར་གྱི་བྲོ་བ་མངར་མོ་ཞིག་
ལྡན། ཁོས་ང་ལ་ཇ་བླུགས་རྗེས། གློ་བུར་དུ་གཤམ་གསལ་ལྟར་དྲིས་བྱུང་།
“ ཁྱོད་རྣ་ལུང་སྡེ་བར་ཅི་བྱེད་དུ་འགྲོ་བཞིན་ཡོད།”
“སློབ་གྲོགས་ཤིག་ལ་ཐུག་ཏུ་འགྲོ་བ་ཡིན།” ངས་ཁོ་ལ་དྲང་གཏམ་མ་
བཤད།
སྟབས་ལེགས་པ་ཞིག་ལ་ཁོས་མུ་མཐུད་དུ་མ་དྲིས། གལ་ཏེ་ཁོས་མུ་
མཐུད་དུ་དྲིས་ན། ངས་ཇི་ལྟར་རྫུན་རྔ་སྐྱོང་དགོས་པའང་མི་ཤེས། །
སློག་པ་རྙིང་བ་དེ་གྱོན་ནས་ཉལ་རྗེས། ངའི་ཀླད་པའི་ནང་ལ་རང་
ཤུགས་སུ་ད་ཐེངས་རྣ་ལུང་སྡེ་བར་འགྲོ་དོན་དྲན་བྱུང་། ཁོ་ད་དུང་གཉིད་
མེད་པས། ངས་ཚོད་ལྟའི་ཚུལ་གྱིས་འདི་ལྟར་དྲིས། །
“ཁྱོད་ཚོའི་སྡེ་བའི་ནང་ན་ཨ་ཁུ་ཐོད་པ་ཟེར་བ་ཞིག་ཨེ་ཡོད།”
228



ཨ་ཁུ་ཐོད་པ་ལ་བཅར་འདྲིར་ཕྱིན་པ།
“ ཐོད་པ་ཟེར་རམ། ཁྱོད་ཀྱིས་ཁོ་རྩད་བཅད་ནས་ཅི་བྱེད།” ཁོའི་ལུས་
པོ་སློག་པའི་ནང་དུ་འགུལ་ཙམ་ཡང་མི་བྱེད།
ངས་ཁོའི་སྐད་ཆའི་མཇུག་མཐུད་དེ་ཡང་བསྐྱར་དྲིས།
“ཁོང་ནི་མི་ཅི་འདྲ་ཞིག་ཡིན།”
དལ་ཅག་གེར་ཡུད་ཙམ་བསྡད་རྗེས། ཁོ་གློ་བུར་དུ་ཡར་དགྱེ་སྟེ་དུ་བ་
རྐང་ཞིག་ལ་མེ་བསྒོས་ནས“གྲྭ་ལོག་དེ་གླེང་རིན་ཅི་ཡོད”ཅེས་ཟེར།
སྐད་ཆ་དེ་ཐོས་འཕྲལ་ངའི་སེམས་ལ་ཨ་ཁུ་ཐོད་པ་དངོས་གནས་ང་ཚོས་
ཚོད་དཔག་བྱས་པ་ནང་བཞིན་དགོན་པ་རུ་གྲྭ་པ་བྱས་མྱོང་ལ། ད་ལྟ་ཁོང་ནི་
གྲྭ་ལོག་ཅིག་ཡིན་པ་གོང་གི་གཏམ་ལས་བདེན་པ་ར་འཕྲོད་སོང་།
ངས་ཅི་ཡང་མ་བཤད། ངས་མག་མོག་གི་སྒྲོན་འོད་ཁྲོད་ནས་ལུག་རྫི་
རྒད་པོས་མུ་མཐུད་དུ་བཤད་པར་བསྒུགས་ནས་བསྡད། །
ཁོས་དལ་ཅག་གེར་དུ་བ་འཐེན་པ་ལས། རེ་ཞིག་ལ་ཅི་ཡང་མ་བཤད། །
མཇུག་མཐར། ཁོས་དུ་སྣེ་ཕར་གཡུགས་ཤིང་དཀར་མེ་གཟིམས་ཏེ་
“གང་ལྟར་ཀྱང་བྱ་བ་གཞན་མེད་པས། ཐོད་པའི་གནས་ཚུལ་སྐོར་ཞིག་ཁྱོད་
ལ་བཤད་ནའང་མི་ཆོག་རྒྱུ་མེད”ཅེས་གཤམ་གྱི་ཨ་ཁུ་ཐོད་པའི་སྐོར་གྱི་སྐད་ཆ་
དེ་དག་བཤད་བྱུང་།
“ ཐོད་པ་དགོན་པ་རུ་གྲྭ་པ་བྱས་མྱོང་བས། ཚང་མས་ཁོ་ལ་ཨ་ཁུ་ཐོད་
པ་ཟེར། ཐོད་པ་ནི་རང་ཉིད་འཁོར་བའི་གནས་ལ་ངེས་འབྱུང་སྐྱེས་ནས་གྲྭ་པ་
བྱས་པ་མིན། ལོ་དེར། བདེ་ཆེན་དགོན་པའི་ཨ་ལགས་རིན་ཆེན་འཇམ་
དབྱངས་ང་ཚོའི་སྡེ་བར་ཕེབས་ནས་དབང་གསུང་སྐབས། ཁྱིམ་ཚང་ཁ་ཤས་
229



བསླུ་བྲིད།
ལ་སྐུལ་མ་བཏང་སྟེ་བུ་ཕྲུག་རེ་གཉིས་ཆོས་གྲྭར་ཞུགས་དགོས་ཚུལ་གསུངས་་་་
པས། ཁྱིམ་ཚང་གང་མང་ཞིག་གིས་རང་གི་བུ་ཕྲུག་རེ་དགོན་པར་བསྐྱལ་ཏེ་
རབ་བྱུང་བསྒྲུབ་ཏུ་བཅུག ཐོད་པ་ཚང་དུ་བྱིས་པ་ལྔ་ཡོད་ལ། ཐོད་པ་ནི་
ཆུང་བ་ཡིན། ཐོད་པའི་ཕ་མས་མིག་སྔར་དགོན་པའི་གྲྭ་པའི་འཚོ་བ་དང་ཡོང་
འབབ་ཧ་ཅང་བཟང་བ་ཐོས་པས། སྐབས་དེར་རབ་བྱུང་བསྒྲུབ་པ་ནི་ཅི་ཡིན་
ཧ་མི་གོ་བའི་ཐོད་པ་བཙན་ཚུགས་ཀྱིས་བདེ་ཆེན་དགོན་པར་བསྐྱལ། དང་
ཐོག ཐོད་པས་དགོན་པའི་འདུལ་ཁྲིམས་བསྲུངས་ཏེ་འདོན་ཆོས་སྤྱོད་ལ་
འབད་པ་ཆེན་པོ་བྱས་མོད། འོན་ཀྱང་རིམ་གྱིས་རིམ་གྱིས་ནར་སོན་པས། ཐོད་
པ་དགོན་པ་རུ་སྡོད་མ་ཚུགས་པར་རྒྱུན་པར་སྡེ་བའི་ནང་ལ་བྲོས། ཐེངས་ཤིག་
ལ་ཁོས་སྐད་སྙན་འཇེབས་ཁུ་བྱུག་གདངས་ལ་འགྲན་པའི་ལུག་རྫི་བུ་མོ་ཞིག་་་
གིས་རི་མགོ་ན་ལེན་བཞིན་པའི་ལ་གཞས་ཚན་པ་ཞིག་ཤོག་ལྷེ་ངོས་སུ་ཕབ་སྟེ།
དགོན་པའི་འདུ་ཁང་དུ་ཁྱེར་ནས་ཆོས་དཔེའི་བར་ལ་བ ཙིར་ནས་ལྐོག་ལྟ་བྱེད་
པ་དགེ་སྐོས་ཀྱིས་མཐོང་བས་ཁོ་དགོན་པའི་ཚོགས་གྲལ་ནས་ཕྱིར་བསྐྲད། དེ་
ལྟར་ན་ཐོད་པའི་འདོད་ཐོག་ལ་རྟ་བརྒྱུགས་པས་ཁོ་ནི་གཟེབ་ལས་ཐར་པའི་་་་
བྱིའུ་ཕྲུག་ཅིག་དང་འདྲ་བར་དགའ་དགའ་སྤྲོ་སྤྲོའི་ངང་ཕྱིར་རང་སྡེ་ཁྲ་མོར་་་
ལོག ཁོས་གྲྭ་ལྭ་ཕུད་དེ་ཉིན་རྒྱུན་སྡེ་བའི་ཕོ་མོ་རྐྱལ་སྟོང་འགའ་དང་འགྲོགས་
ནས་བག་མེད་ཚུལ་མིན་གྱི་ལམ་ལ་ཞུགས་པས། མི་རྣམས་ཀྱིས་ལྐོག་ཏུ་ཁོ་ལ་
ངོ་ཚ་མེད་པའི་གྲྭ་ལོག་ཅེས་སྡིགས་མོ་བྱས། ཡིན་ནའང་ཁོས་དེ་དག་ལ་ཁ་ཡ་
མི་བྱེད། ངག་རྒྱུན་དུ། ང་ཚོ་རྣ་ལུང་སྡེ་བ་ནི་གླིང་རྗེ་གེ་སར་རྒྱལ་པོའི་ལྷ་སྡེ་
ཡིན་ལ། སྡེ་བའི་ནང་དུ་གེ་སར་ལྷ་ཁང་ཞིག་ཀྱང་ཡོད། ལྷ་ཁང་གི་དཀོར་
，
230



- ཨ་ཁུ་ཐོད་པ་ལ་བཅར་འདྲིར་ཕྱིན་པ།
གཉེར་ནི་རྒད་པོ་ཞིག་ཡིན་ལ། རྒད་པོ་དེས《གླིང་རྗེ་གེ་སར་རྒྱལ་པོའི་སྒྲུང》
གང་མང་ཞིག་བཤད་ཤེས། ཐོད་པ་དགོན་པ་ནས་ཕྱིར་ལོག་སྟེ་ལོ་ཕྱེད་ཙམ་
སོང་རྗེས་རྒད་པོ་དེའི་སློབ་ཕྲུག་ཏུ་གྱུར། ་འདི་ནི་ཕལ་ཆེར་ཐོད་པས་དགོན་
པའི་ནང་དུ་ཡིག་ངོ་ཙམ་ཆོད་ཡོད་པའི་རྐྱེན་ཡིན་རྒྱུ་རེད། ཐོད་པ་རྒད་པོ་དེ་
དང་འགྲོགས་པས་རིམ་གྱིས་སྒྲུང་ཡང་ཁ་ཤས་ཤིག་བཤད་ཤེས་སོང་། མཇུག་
མཐར། རྒད་པོས་ཡིད་ཆེས་ཆེན་པོའི་སྒོ་ནས་གེ་སར་ལྷ་ཁང་ནང་གི་རྟེན་གཙོ་
བོ་སྟེ། འཇིག་རྟེན་ན་དཀོན་པའི《ཨ་སྟག་ལྷ་མོའི》སྒྲུང་དཔེ་གསེར་བྲིས་མ་
ཞིག་ཡོད་པ་དེ་ཐོད་པར་སྤྲད། ཡིན་ནའང་དེའི་རྗེས་སུ་གེ་སར་ལྷ་ཁང་ལ་
ཆག་འཇིག་ཆེན་པོ་བཟོས་སོང་། ཟང་ཟིང་ལང་ལོང་གི་རིག་གནས་གསར་
བརྗེ་ཆེན་པོའི་སྐབས་སུ། ཆོས་ལུགས་དང་འབྲེལ་བ་ཡོད་པ་ཐམས་ཅད་
འཐབ་རྩོད་བྱ་ཡུལ་དུ་གྱུར། གེ་སར་ལྷ་ཁང་གི་དཀོར་གཉེར་རྒད་པོ་དེས་
དམར་སྲུང་དམག་གི་སྙིང་རྗེ་མེད་པའི་མནར་གཅོད་མ་བཟོད་པར་རང་སྲོག་་
རང་གིས་བཅད། སྐབས་དེར། ཐོད་པས་གྲལ་རིམ་འཐབ་རྩོད་ཀྱི་མེ་དཔུང་
གིས་རང་ཉིད་འཚིག་པར་སྐྲག་ནས་གེ་སར་ལྷ་ཁང་ནང་གི་གེ་སར་ལྷ་སྐུ་བཅོམ་
ཞིང་། 《 ཨ་སྟག་ལྷ་མོའི》སྒྲུང་དཔེ་གསེར་བྲིས་མ་དེ་མེར་བསྲེགས། དེའི་
སྟབས་ཀྱིས། གསར་བརྗེ་ཨུ་ཡོན་ལྷན་ཁང་གིས་ཁོ་ལ་གཟེངས་བསྟོད་ཚད་
མཐོན་པོ་བྱས་ཤིང་། ཁོ་དམར་སྲུང་དམག་གི་མགོ་དཔོན་ཆུང་ཆུང་ཞིག་ཏུ་
བསྐོས། དེའི་རྗེས་སུ། ཁོས་རང་ཉིད་སྔོན་ཆད་དགོན་པ་རུ་གྲྭ་པ་བྱས་མྱོང་
བའི་ལོ་རྒྱུས་དེ་དག་ཐེར་བྱེད་པར་ཆེད་དུ་སྔོན་ཆད་ལ་གཞས་བླངས་ནས་མིང་
ཡོད་ཅིང་། སྐབས་དེར་གསར་བརྗེ་གླུ་དབྱངས་བླངས་ནས་མིང་ཆེ་བའི་བུད་
231
1



བསླུ་བྲིད།
མེད་ཅིག་དང་གཉེན་སྒྲིག་བྱས། རིག་གནས་གསར་བརྗེའི་སྐབས་སུ། ཐོད་
པ་ནི་ང་ཚོའི་སྡེ་བའི་ནང་གི་མའོ་ཀྲུའུ་ཞིའི་གསུང་བཏུས་བློར་བཟུང་བ་ཆེས་་་
མང་བའི་མི་ཞིག་ཡིན། ཁོས་ཆད་ལྷག་མེད་པར་མའོ་ཀྲུའུ་ཞིའི་གསུང་བཏུས་
ཚན་པ་བརྒྱ་ལྷག་བློར་འདོན་ཐུབ་པ་དེས། རྫོང་ཐོག་ནས་འོངས་པའི་གསར་
བརྗེ་ཨུ་ཡོན་ལྷན་ཁང་གི་ཀྲུའུ་རེན་ཡང་ཧ་ལས་སུ་བཅུག རིག་གནས་གསར་
བརྗེ་ཆེན་མོ་མཇུག་རྫོགས་རྗེས། ཐོད་པ་གློ་བུར་དུ་གྲག་འགུལ་མེད་པར་གྱུར།
ཉིན་རྒྱུན་ཁ་མི་གྲག་པར་རང་ཉིད་གཅིག་པུར་འདུག་པ་དང་། མི་ཚོགས་ཁྲོད་
དུ་སོང་ནའང་ཧད་དེ་ཅི་ཞིག་ལ་འདང་བརྒྱབ་ནས་བསྡད་ཡོད། སྐབས་
འགར། སྡེ་བའི་ནང་གི་རྒད་པོ་ལ་ལས་ཁོ་ལ་སྒྲུང་བཤད་དུ་བཅུག་ཀྱང་། ཁོས་
མགོ་བོ་འདར་འདར་བྱེད་པ་ཙམ་ལས་ངག་ལྐུགས་པ་བཞིན་ཚིག་འབྲུ་གཅིག་་་
ཀྱང་བཤད་མི་ཐུབ། སྡེ་བའི་མི་རྣམས་ཀྱིས་ཁོས་གེ་སར་ལྷ་སྐུ་བཅོམ་ཞིང《 ཨ་
སྟག་ལྷ་མོའི》སྒྲུང་དཔེ་གསེར་བྲིས་མ་དེ་མེར་བསྲེགས་པས་ད་ལྟ་རྣམ་སྨིན་་་་
འཁོར་པ་རེད་ཟེར། ཁོས་ཀྱང་རང་ཉིད་ཀྱིས་བསགས་པའི་ཉེས་པ་དེ་དག་
ངོས་ཟིན་པས་མི་དེ་ལྟ་བུ་ཞིག་ཏུ་གྱུར་པ་རེད།”
ལུག་རྫི་རྒད་པོ་དར་རྒྱས་ཀྱིས་ཨ་ཁུ་ཐོད་པའི་གནས་ཚུལ་དེ་དག་བཤད་
ཚར་རྗེས། གློ་བུར་དུ“ཨ་རོག ངས་འདི་འདྲ་མང་བོ་ཞིག་བཤད་པས།
ཁྱོད་ཀྱིས་ཉན་གྱིན་ཡོད་དམ”ཞེས་དྲིས་བྱུང་། ངས་དེ་མ་ཐག“ལོས་ཡོད།
ལོས་ཡོད”ཅེས་ལན་བཏབ། ཡིན་ནའང་དེ་ཙམ་ནས་ཁོས་ཅི་ཡང་མ་བཤད་
པར་གཉིད་དུ་ཡུར་ཅིང་སྡུར་བ་འཐེན།
ཡིན་ནའང་ང་ལ་གཏན་ནས་གཉིད་མ་འོངས། ཨ་ཁུ་ཐོད་པ་དང་
232



ཨ་ཁུ་ཐོད་པ་ལ་བཅར་འདྲིར་ཕྱིན་པ།
དངོས་སུ་ཐུག་མ་མྱོང་ནའང་། ལུག་རྫི་རྒད་པོས་བཤད་པའི་ཨ་ཁུ་ཐོད་པའི་
སྣང་བརྙན་དང་ངའི་ཀླད་པའི་ནང་དུ་བཟོ་སྐྲུན་བྱས་པའི་ཨ་ཁུ་ཐོད་པའི་སྣང་
བརྙན་གཉིས་དེ་འདྲའི་ཆ་མི་མཚུངས་པ་ཞིག་ཏུ་སོང་། ངའི་སེམས་ལ“གལ་
ཏེ་ལུག་རྫི་རྒད་པོ་དེས་བཤད་པ་བདེན་ན། ཨ་ཁུ་ཐོད་པའི་ལས་དབང་ནི་ངོ་
མ་ཡིད་སྐྱོ་བ་ཞིག་མ་ཡིན་ནམ”ཞེས་པའི་བསམ་ཚུལ་གློ་བུར་བ་ཞིག་བྱུང་།
བཞི་པ།
ཕྱི་ཉིན་ནམ་གསལ་ལ་ཉེ་དུས། ལུག་རྫི་རྒད་པོའི་བུ་ཁོ་བརྗེ་རུ་བསླེབས།
ཁོའི་བུ་ནི་ཕོ་ལོ་ཉི་ཤུ་ཡས་མས་ཀྱི་གསར་རྒོད་ཅིག་རེད། ལུག་རྫི་རྒད་པོས་ཁོ་
ལ་ཁ་སང་ཅིའི་ཕྱིར་མ་ཡོང་ཞེས་རྩད་འདྲི་བྱས་དུས། ཁོས་དོགས་མི་བདེ་བའི་
ངང་རྒད་པོ་ལ་ཅེར་བསྡད་པ་ལས་རྒྱུ་མཚན་གསལ་བོ་ཞིག་བཤད་རྒྱུ་མ་བྱུང་། །
རྒད་པོས་མཚམས་ཆད་རྒྱུ་མེད་པར་བུ་ལ་ལེ་བདའ་བྱས་བྱས་རྗེས་ང་དང་་་་་་
མཉམ་དུ་རྣ་ལུང་སྡེ་བར་འགྲོ་བའི་ལམ་དུ་ཞུགས།
ཞོགས་པར་ཉི་འོད་ད་དུང་རི་རྩེར་མ་བརྒྱབ་པས་ཧ་ཅང་འཁྱག འཁྱག་
སིབ་སིབ་ཀྱི་གྲང་རླུང་བར་མེད་དུ་ལྡང་བས་ང་ལ་དབང་མེད་དུ་གྲང་འདར་་་
ཞིག་བྱུང་། ངའི་སྡུན་དུ་འགྲོ་བའི་ལུག་རྫི་རྒད་པོ་དར་རྒྱས་ལ་གྲང་བའི་ཚོར་
བ་སྤུ་ཙམ་ཡང་མེད་པ་བཞིན་མགོ་བོ་བསྒུར་ཏེ་ཁ་ནང་ནས་གསལ་ལ་མི་གསལ་
བའི“ཨོ”གྱི་སྒྲ་ཞིག་སྒྲོག་ཞོར་མདུན་དུ་སྐྱོད་བཞིན་ཡོད། ལམ་དུ་ཁོས་ཁ་ནས་
གསལ་ལ་མི་གསལ་བའི་མ་ཎི་ཟློ་བའི་སྒྲ་ཞིག་འབྱིན་པ་ལས་སྐད་ཆ་ཚིག་གཅིག་
ཀྱང་མ་བཤད། ཕལ་ཆེར་ཁ་བརྡ་ཡོད་ཚད་མདང་དགོང་བྱས་ཚར་སོང་བ་
233



བསླུ་བྲིད། -
དང་འདྲ།
ཉི་མ་ཤར་རི་ནས་གློ་བུར་དུ་ཡར་འཕགས་པ་དང་མཉམ་དུ། ངེད་
གཉིས་ཀྱང་རྣ་ལུང་སྡེ་བར་བསླེབས། ལུག་རྫི་རྒད་པོ་དར་རྒྱས་ཀྱིས་གོམ་པ་སྤོ་
མཚམས་བཞག་སྟེ་གཉན་པོ་རྫ་རྩེའི་སེར་ཀྱི་ལེར་ཡོད་པའི་ཉི་མར་ཅེར་ནས་སྤྲོ་
དགའི་ངང་སྐད་བརྒྱབ་བྱུང་། །
“ ཨ་ཨ། དེ་རིང་གི་གནམ་གཤིས་ངོ་མ་བཟང་གི”
དམར་ཀོ་རེར་ཡོད་པའི་ཉི་གཞོན་མཐོང་བས། ང་ལ་ལུས་ཡོངས་དྲོད་
ལམ་ལམ་དུ་གྱུར་པའི་ཚོར་སྣང་ཞིག་བྱུང་། ངས་རྐང་ལག་རྐྱང་སྐུམ་བྱེད་ཞོར་
སེམས་ནས་ལུག་རྫི་རྒད་པོ་དར་རྒྱས་ལ“ཁྱོད་ཀྱིས་ཀྱང་ཉི་མ་ཤར་བ་ཚོར་བྱུང་
ངམ”ཞེས་ཟུར་ཟ་བྱས། །
“ཨ་རོག རྡོ་རྗེ། རྡོ་རྗེ།” ངས་གློ་བུར་དུ་མི་ཞིག་གིས་ངའི་མིང་ནས་
འབོད་བཞིན་པ་ཐོས་ཤིང་། སེམས་ལ་ཡ་མཚན་ཞིག་སྐྱེས་ཏེ་ས་འདི་རུ་སུས་
ང་ངོ་ཤེས་སམ་སྙམ། ངས་མགོ་བོ་དགྱེ་ནས་ཕར་བལྟས་པ་ལ། གསར་བུ་
ཞིག་ངའི་ཕྱོགས་སུ་རྒྱུག་ཡོང་གིན་ཡོད། ཕར་བལྟས་ཚོད་ཀྱིས་མི་དེ་ནི་ཆ་ཡོད་
ཅིག་ཡིན་པ་འདྲ་མོད། ཡིན་ནའང་ཁོ་སུ་ཡིན་པ་ཡིད་ལ་མི་དྲན། །
གསར་བུས་ངའི་ལག་པར་དམ་པོར་འཇུས་ཏེ་སྐད་ཆེན་པོས“རྡོ་རྗེ།
དངོས་གནས་ཁྱོད་ཡིན་ནམ། གནས་འདི་རུ་ཁྱོད་ལ་ཐུག་འགྲོ་བ་ཡིད་ཀྱི་ཟུར་
ལའང་མ་དྲན”ཞེས་བཤད། །
ངས་ཅི་ཡིན་ཆ་མ་འཚལ་བར་ཁོའི་ངོ་ལ་ཅེར་ནས་ནན་ཏན་གྱིས“ ཁྱོད་་་
ཀྱིས་མི་འཆུགས་སོང་བ་མིན་ནམ། ངས་ཁྱོད་མི་ཤེས”ཞེས་བཤད།
234



ཨ་ཁུ་ཐོད་པ་ལ་བཅར་འདྲིར་ཕྱིན་པ།
ངའི་སྐད་ཆ་ཐོས་འཕྲལ་ཁོས་ངའི་ལག་ཟུང་སྔར་ལས་དམ་པོར་བཅངས་
ཏེ་སྐད་ཆེན་པོས“སློབ་གྲོགས་ལགས། འཆུགས་སྲིད་དམ། འུ་གཉིས་ངོ་མ་
ཐུག་པར་ལོ་ངོ་བརྒྱད་ལྷག་འགོར་སོང”ཟེར། །
ངས་ད་དུང་ངོ་མ་ཟིན་པས། ཁོས་ཐོག་མར་མཛུབ་མོས་ཁོའི་ཐོད་པ་
བསྟན་ཅིང་། རྗེས་སུ་ངའི་མཁུར་མགོ་བསྟན་ནས“ད་ལྟ་ཁྱོད་ཀྱིས་ང་ངོ་ཤེས་
སམ། སློབ་གྲོགས་ལགས”ཞེས་བཤད་བྱུང་།
ངས་ཁོའི་ཐོད་པའི་སྟེང་ན་མངོན་གསལ་གྱི་རྨ་ཤུལ་ཞིག་ཡོད་པ་མཐོང་།
དེ་དང་དུས་མཉམ་དུ་ཁོས་མཛུབ་མོས་བསྟན་པའི་ངའི་མཁུར་མགོ་ནའང་དེ་་
མཚུངས་ཀྱི་རྨ་ཤུལ་ཞིག་ཡོད་པ་དྲན་པས། ངས་གློ་བུར་དུ་ཁོ་ངོ་ཟིན་ཅིང་དེ་
མ་ཐག་ཁོའི་མིང་ནས་བོས། །
“བཀྲ་ཤིས་བཟང་བོ།”
ངས་ཁ་གདངས་ཤིང་མིག་ཅེར་ནས་དབང་མེད་དུ་ཁོའི་ལག་ཟུང་དམ་་
པོར་བསྡམས། ལོ་ཟླ་ནི་ཅི་འདྲའི་གདུག་རྩུབ་ཀྱི་སྒྱུ་རྩལ་པ་ཞིག་རེད་ཨང་།
ལོ་ངོ་བརྒྱད་ཀྱི་དུས་ཡུན་གྱིས་མི་ཆ་ཡོད་ཅིག་མི་ཆ་མེད་ཅིག་ཏུ་བསྒྱུར་འདུག
སྐབས་དེར་ངའི་སེམས་ལ་རང་ཤུགས་སུ་མི་ཚེ་ནི་ཅི་འདྲའི་དགོད་བྲོ་བ་
ལ། དེ་དུས་ཁྱོད་ཤི་ང་གསོན་གྱི་གནས་སུ་ཚུད་པའི་དགྲ་ཟླ་གཉིས་ད་ལྟ་ལྷ་
འདྲེ་ཡིས་ཆོ་འཕྲུལ་བསྟན་པ་བཞིན་ངོ་ཐུག་ཏུ་བཅུག
ཁོ་དགོད་ཞོར་དུ་ངའི་ངོར་ཅེར་ཡོད་ལ། ཡུད་ཙམ་འགོར་རྗེས་ངའི་
ལག་ཟུང་ཀློད་དེ“རྡོ་རྗེ། ཁྱོད་སྔོན་ཆད་དང་འདྲ་སྟེ། ཅང་འགྱུར་མེད”ཅེས་
བཤད་བྱུང་།
235



བསླུ་བྲིད།
སྐབས་དེར། ཅི་ཡིན་ཆ་མ་འཚལ་བར་ངེད་གཉིས་ལ་ཅེར་ནས་ཧད་
ཡོད་པའི་ལུག་རྫི་རྒད་པོ་དར་རྒྱས་ངའི་ཕྱོགས་སུ་འཁོར་ནས་དོགས་མི་བདེ་་་
བའི་ངང“ཁྱོད་ཀྱི་མིང་ལའང་རྡོ་རྗེ་ཟེར་རམ། རྒད་པོ་ཧོན་ལོག་ང་ལ་ལྟོས་
དང༌། ཁ་སང་ཕྱི་དྲོ་ནས་ད་ནངས་བར་ཁྱོད་ཀྱི་མིང་འདྲི་རྒྱུའང་བརྗེད་སོང་།
རྡོ་རྗེ། བཟང་གི ནག་མོར་སྐྲག་པའི་ངའི་བུ་དང་མིང་གཅིག་འདྲ་རེད”
ཟེར།
ང་ལ་དབང་མེད་དུ་ཁོང་ཁྲོ་ཞིག་ལངས་ཤིང་། སེམས་སུ་ཁོས་ང་ལ་ཟུར་
ཟ་བྱེད་ཀྱིན་ཡོད་སྙམ། ལུག་རྫི་རྒད་པོ་དར་རྒྱས་ཡང་བསྐྱར་བཀྲ་ཤིས་བཟང་
བོའི་ཕྱོགས་སུ་འཁོར་ནས། དོགས་མི་བདེ་བའི་ངང“མདང་དགོང་ངས་ཁོ་ལ་
ང་ཚོའི་སྡེ་བ་རུ་ཅི་བྱེད་དུ་འགྲོ་བ་ཡིན་ཅེས་དྲིས་པས། ཁོས་སློབ་གྲོགས་ཤིག་
ལ་ཐུག་ཏུ་འགྲོ་བ་ཡིན་ཟེར། རྒད་པོ་ཧོན་ལོག་ང་ལ་ལྟོས་དང་། ངས་ཁོས་
བཤད་པའི་སློབ་གྲོགས་དེ་སུ་ཡིན་པ་འདྲི་རྒྱུའང་བརྗེད་སོང་། ཁྱོད་བཀྲ་
བཟང་ལ་གྲོང་ཁྱེར་དུ་རྒྱལ་ཁབ་ཀྱི་རྩམ་པ་ཟ་བའི་སློབ་གྲོགས་ཤིག་ཡོད་པ་སུས་
ཡིད་ལ་དྲན”ཟེར། །
དེ་ནས་ཁོས“ང་ཁྱིམ་ལ་འབྱོར་སོང”ཟེར་ཞིང་། མགོ་བོ་སྒུར་སྒུར་གྱིས་
མ་ཎི་ཟློ་ཞོར་གོམ་པ་ཆེན་པོ་སྤོས་ནས་མདུན་ཕྱོགས་ཀྱི་དུ་ཁུང་ནང་དུ་དུ་བ་སྔོ་
ལྷོག་ལྷོག་ཏུ་འཕྱུར་པའི་ཁྱིམ་ཚང་ཞིག་གི་ཕྱོགས་སུ་བུད་སོང་།
བཀྲ་ཤིས་བཟང་བོས་ཡ་མཚན་སྐྱེས་པའི་མིག་མདངས་ཀྱིས་རྒད་པོ་དར་
རྒྱས་ཀྱི་རྒྱབ་གཟུགས་ལ་བལྟས་ནས་ཁོང་དགོད་ཅིག་བྱས་རྗེས་ང་ལ་འཁོར་་་་་
ནས་འཛུམ་ཙམ་བྱས།
236



- ཨ་ཁུ་ཐོད་པ་ལ་བཅར་འདྲིར་ཕྱིན་པ།
ཁོ་ཚང་ལ་འགྲོ་བའི་ལམ་ཁར། ངེད་གཉིས་ཀྱིས་ཡུན་རིང་ཞིག་ལ་སུས་
ཀྱང་ཁ་མ་གྲག་པར་སོང་། ལམ་རྐེད་ལ་བསླེབས་དུས། ཁོས་དགོད་ཙམ་བྱས་
ནས་ང་ལ“རྡོ་རྗེ། འུ་གཉིས་དེ་དུས་བུ་མོ་ཞིག་གི་ཆེད་དུ་དགྲ་ཟླར་གྱུར་པ་ནི།
ད་ལྟ་བསམས་ན་ངོ་མ་དགོད་བྲོ་ལ་ངོ་ནོངས་པ་ཞིག་རེད་ཨང”ཟེར་བ་ན།
ངས་ཀྱང་ཁོ་ལ་བལྟས་ནས་འཛུམ་ཙམ་བྱས་ཏེ“ངོ་མ་རེད། དེ་དུས་ང་ཚོའི་
མགོ་ན་གནམ་མ་གཏོགས་མེད་པས་རེད། ཕྱིར་འདང་ཞིག་བརྒྱབ་ན་ངོ་མ་
དགོད་བྲོ་བ་ཞིག་རེད”ཅེས་བཤད།
ཁོས་དགོད་མཚམས་བཞག་སྟེ་ནན་ཏན་གྱིས“རེད་ཡ། དེ་དུས་དེ་ལྟར་
རང་ཚོད་མ་ཟིན་མོད། ཡིན་ནའང་ད་ལྟ་ཕྱིར་དྲན་ཞིག་བྱས་ན་འདས་ཟིན་
པའི་ལོ་ཟླ་དེ་དག་ནི་ངོ་མ་བརྗེད་དཀའ་བ་ཞིག་རེད། མཐར་ཕྱིན་རྗེས།
ངས་དུས་རྒྱུན་ཁྱོད་དྲན་ཞིང་། ཁྱོད་ལ་འཕྲིན་ཡིག་ཅིག་བསྐུར་འདོད་ཀྱང་།
མཐར་ཕྱིན་སྐབས་འུ་གཉིས་བར་དུ་བྱུང་བའི་དོན་དེ་དྲན་པས། ཁྱོད་ལ་
འཕྲིན་ཡིག་ཅིག་སྐུར་བའི་སྤོབས་པའང་མེད་པར་གྱུར”ཅེས་སྨྲས་བྱུང་། །
ངས་སྔར་བཞིན་འཛུམ་དམུལ་དམུལ་གྱིས་ཁོ་ལ་ཟུར་ཟའི་ཚུལ་དུ“ ཁྱོད་
ལ་དེ་འདྲའི་སྤོབས་པ་ཞིག་ལྡན་སྲིད་དམ། ཁྱོད་ཀྱིས་ངའི་མཁུར་མགོ་རུ་
བཞག་པའི་རྨ་ཤུལ་འདིས། ང་ལ་མི་ཚེ་ཧྲིལ་བོར་བརྗེད་ཐབས་མེད་པའི་དྲན་
རྟེན་ཞིག་བཞག”ཅེས་བཤད་པ་ན། བཀྲ་ཤིས་བཟང་བོ་ལའང་དབང་མེད་དུ་
དགོད་རྒྱུ་ཞིག་ལངས་ཏེ། ངའི་བྲང་ཁར་ཁུ་ཚུར་གྱིས་གཞུ་ཞོར་དུ“ ཁྱོད་ཀྱིས་
ངའི་ཐོད་པར་བཞག་པའི་རྨ་ཤུལ་དེས་ཀྱང་། ང་ལ་མི་ཚེ་ཧྲིལ་བོའི་དྲན་རྟེན་
ཞིག་བཞག་པ་ཁྱོད་ཀྱིས་མི་ཤེས་སམ”ཞེས་བཤད་སོང་།
237



བསླུ་བྲིད། --
དེ་ལྟར་ངེད་གཉིས་ཀྱིས་སྔོན་གྱི་དགྲ་ཟླའི་འགལ་བ་དོར་ཏེ་སློབ་གྲོགས་
ཀྱི་མཛའ་བརྩེ་སླར་གསོ་བྱས།
ཁོ་ཚང་ལ་བསླེབ་ལད་ཁར། ངས་གློ་བུར་དུ་གོམ་པ་སྤོ་མཚམས་བཞག་
སྟེ“མོ་བདེའམ། ང་འདི་ལྟར་ཁྱོད་ཚང་ལ་སོང་ན་འོས་སམ”ཞེས་དྲིས་པ་ན།
ཁོས་ང་ལ་ཅེར་ནས“ཧ་ཧ”ཞེས་གད་མོ་དགོད་ཞོར་ལ། སྐད་ཆེན་པོས“མོ་ཟེར་
རམ། ཁྱོད་ཀྱིས་དེ་དུས་འུ་གཉིས་ཀྱིས་བརྩད་པའི་བུ་མོ་དེ་ཟེར་རམ། བུ་མོ་
དེའི་སྐོར་གྱི་གནས་ཚུལ་ཁྱོད་ཀྱིས་དངོས་གནས་མ་གོ་བ་ཡིན་ནམ། མི་ཤེས་
ཁུལ་བྱས་པ་ཡིན”ཅེས་ལབ་འོང་།
ངའི་ཅི་ཡིན་ཆ་མ་འཚལ་བའི་རྣམ་འགྱུར་དེ་མཐོང་བས། ཁོས་མུ་
མཐུད་དུ་“ང་ཚོ་མཉམ་དུ་སློབ་འབྲིང་ནས་མཐར་ཕྱིན་རྗེས། ངེད་གཉིས་ཀྱི་
གཅིག་ཀྱང་སློབ་གྲྭ་ཆེན་མོ་རུ་རྒྱུགས་མ་འཕྲོད། དེ་ཁྱོད་ཀྱིས་ཤེས་ཡོད་ཚོད་
རེད། རྗེས་སུ། རྫོང་འཁེལ་འཐག་བཟོ་གྲྭས་བཟོ་པ་སྡུད་སྐབས་མོ་དེ་རུ་
སོང༌། དེའི་རྗེས་སུ། མོ་སྐྱེས་པ་གཞན་ཞིག་དང་འགྲོགས། ངས་ཁྱོད་ལ་
འདི་ལྟར་བཤད། ངས་ཁྱོད་ཀྱི་ལག་ནས་བུ་མོ་དེ་ཕྲོགས་ཤིང་སྐྱེས་པ་གཞན་
ཞིག་གིས་ངའི་ལག་ནས་ཕྲོགས་སོང་། ཆོག་གི ཆོག་གི དེ་དག་བཤད་ན་
སྙིང་བོ་མི་འདུག སྐབས་དེར་འུ་གཉིས་བུ་མོ་དེ་འདྲ་ཞིག་གི་ཆེད་དུ་དགྲ་ཟླར་
གྱུར་པ་ནི། ངོ་མ་ནར་མ་སོན་པའི་གླེན་རྟགས་རེད”ཟེར།
ཁོ་ཚང་གི་སྒོ་ཁར་བསླེབས་དུས། ཁོས་གོམ་པ་སྤོ་མཚམས་བཞག་ནས་
གློ་བུར་དུ་ཅི་ཞིག་དྲན་པ་བཞིན་འདི་ལྟར་དྲིས་བྱུང་།
“ ཁྱོད་ད་ཐེངས་ང་ཚོའི་སྡེ་བར་ཡོང་དོན་ཅི་ཡིན།”
238



，
ཨ་ཁུ་ཐོད་པ་ལ་བཅར་འདྲིར་ཕྱིན་པ།
ཁོས་དེ་ལྟར་དྲིས་པས་ངས་ཀྱང་ད་ཐེངས་ཀྱི་ཡོང་དོན་དྲན་ཏེ་དྲང་མོར་
བཤད།
“ང་ནི་ཆེད་དུ་ཁྱོད་ཚོ་སྡེ་བའི་ཨ་ཁུ་ཐོད་པ་ལ་བཅར་འདྲི་བྱེད་དུ་ཡོང་་
བ་ཡིན། གནས་འདི་ན་ད་དུང་ངའི་སློབ་གྲོགས་དང་དགྲ་ཟླ་ཞིག་ཡོད་པ་ངོ་
མ་བློ་ཡུལ་ལའང་མ་དྲན།” །
ཁོས་གད་མོ་བགད་དེ་ང་ནང་ལ་བསུ་ཞོར་དུ“གང་ལྟར་ཀྱང་ངས་ཁྱོད་་
ལ་བཀའ་དྲིན་ཆེ་ཞུ་དགོས། གལ་ཏེ་ད་ཐེངས་ཁྱོད་གཞུང་དོན་གྱི་ཆེད་དུ་འདི་
རུ་ཡོང་བ་མིན་ན། འུ་གཉིས་ཚེ་གཅིག་གི་དགྲ་ཟླར་གྱུར་པ་མ་ཡིན་ནམ། ཨ་
ཁུ་ཐོད་པའི་གནས་ཚུལ་རྒྱུས་ལོན་བྱེད་འདོད་ན། ཁྱོད་ངོ་མ་ཐུག་ས་ཞིག་ལ་
ཐུག་སོང་། ངའི་ཨ་ཕ་དང་ཁོ་གཉིས་ཆུང་དུས་མཉམ་དུ་གྲྭ་པ་བྱས་ཤིང་ད་ལྟ་
ཡང་གྲོགས་པོ་བློས་ཐུབ་ཡིན། ཨ་ཁུ་ཐོད་པའི་གནས་ཚུལ་སྐོར་ངའི་ཨ་པས་
ཤེས་ཤེས་ཤིག་གཞན་སུས་ཀྱང་མི་ཤེས། འགྲོ། དེ་དག་ནངས་ཇ་འཐུངས་
རྗེས་བཤད”ཟེར།
རྒྱ་སྒོའི་ནང་ལ་འཛུལ་དུས། ངས་སྐྲ་ལོ་དུང་ལྟར་དཀར་བའི་རྒད་པོ་
ཞིག་གིས་ཁྱམས་སུ་གདན་དཀར་དུ་སྐྱིལ་ཀྲུང་བཅོས་ནས་སྐད་མཐོན་པོས་ཆོས་
དཔེ་སྣ་རིང་མ་ཞིག་ཀློག་འདོན་བྱེད་བཞིན་པ་མཐོང་། ཁོས་ངེད་གཉིས་
མཐོང་བས་འདོན་མཚམས་བཞག་སོང་། བཀྲ་ཤིས་བཟང་བོས་ངེད་གཉིས་
ཕན་ཚུན་མཚམས་སྦྱོར་བྱས་རྗེས། ངེད་གཉིས་ཀྱིས་ཕན་ཚུན་ལ་འཚམས་འདྲི་
བྱས། རྒད་པོའི་བཞིན་མདངས་དམར་ཞིང་རྣམ་རིག་བཀྲ་ལ། སྐད་མགོ་
མཐོ་བས་ང་ལ་དེ་འཕྲལ་བག་ཆགས་ཟབ་མོ་ཞིག་བཞག ཁོས་སྐད་མཐོན་
239



བསླུ་བྲིད། -
པོས“འགྲུལ་པར་ཇ་བླུགས”ཞེས་བཤད་པས། མྱེ་ཁང་གི་སྒོ་ནས་སྐྱེས་གཟུགས་
ཕྲ་ལ་སྒེག་པའི་གཞོན་ནུ་མ་ཞིག་བྱུང་། བཀྲ་ཤིས་བཟང་བོས“འདི་ནི་ངའི་
ཆུང་མ་བདེ་སྐྱིད་ཡིན། འདི་ནི་ངའི་སློབ་གྲོགས་རྡོ་རྗེ་རེད”ཅེས་ངེད་གཉིས་
ཕན་ཚུན་ངོ་སྤྲོད་བྱས། གཞོན་ནུ་མས་ཇ་བླུགས་ནས་ང་ལ་འཛུམ་མདངས་ཤིག་
བསྟན་རྗེས་སླར་ཡང་མྱེ་ཁང་ལ་སོང་། སྐབས་དེར་བཀྲ་ཤིས་བཟང་བོས་ཁོའི་
ཨ་ཕ་ལ“རྡོ་རྗེ་ད་ཐེངས་ཆེད་དུ་ཨ་ཁུ་ཐོད་པ་ལ་བཅར་འདྲི་བྱེད་དུ་ཡོང་བ་་་
རེད། ཨ་ཁུ་ཐོད་པ་ཁོང་ད་ལྟ་ཡུལ་ན་བཞུགས་སམ། ཨ་ཕ་ཁྱོད་དང་ཨ་ཁུ་
ཐོད་པ་གཉིས་ཆུང་དུས་མཉམ་དུ་བདེ་ཆེན་དགོན་པ་རུ་གྲྭ་པ་བྱས་མྱོང་བ་ཤེས་
པས། ཐོག་མར་ཁྱོད་ཀྱི་དྲུང་དུ་ཨ་ཁུ་ཐོད་པའི་གནས་ཚུལ་ཞིག་རྒྱུས་ལོན་བྱེད་
བསམས་པ་རེད”ཅེས་བཤད།
བུའི་སྐད་ཆར་ཉན་རྗེས། རྒད་པོར་གློ་བུར་དུ་རྣམ་རིག་རྒྱས་ཏེ་དགའ་
ཚོར་ཆེན་པོས“ ཁྱོད་ཀྱིས་ཐོད་པ་ཟེར་རམ། ཁོ་གང་ལ་འགྲོ་རྒྱུ། ངས་ཁྱོད་
ཁོའི་དྲུང་དུ་འཁྲིད་ཆོག ཁོའི་གནས་ཚུལ་ངས་ངོ་མ་མང་བོ་ཞིག་ཤེས། ཡ།
ད་ནངས་ཇ་འཐུངས། ནངས་ཇ་ཐུངས། ནངས་ཇ་འཐུངས་རྗེས་ངས་ཁྱོད་
ལ་ཁོའི་གནས་ཚུལ་རྣམས་བཤད”ཅེས་ཟེར།
ནངས་ཇ་འཐུངས་རྗེས། ངས་སྒྲ་འབེབ་འཁོར་ལོ་བླངས་ཏེ་བཅར་འདྲི་
བྱ་རྒྱུའི་གྲ་སྒྲིག་བྱས། རྒད་པོས་སྒྲ་འབེབ་འཁོར་ལོ་མཐོང་བས། དེ་འཕྲལ་
དོགས་མི་བདེ་བར་གྱུར་ནས“སྒྲ་དབབ་རྒྱུ་ན་ངས་ད་དུང་གྲ་སྒྲིག་ཅིག་བྱེད་་་་
དགོས”ཟེར། ཅུང་ཙམ་འགོར་རྗེས་དངོས་སུ་བཅར་འདྲིའི་མགོ་བརྩམས།
ངས། གོ་ཐོས་ལྟར་ན་ཁྱོད་དང་ཨ་ཁུ་ཐོད་པ་གཉིས་ཆུང་དུས་མཉམ་དུ་
240



ཨ་ཁུ་ཐོད་པ་ལ་བཅར་འདྲིར་ཕྱིན་པ།
བདེ་ཆེན་དགོན་པ་རུ་གྲྭ་པ་བྱས་མྱོང་ཟེར། ཁྱོད་ཀྱིས་ཁོའི་གནས་ཚུལ་ཞིག་ངོ་
སྤྲོད་བྱས་ན་ཨེ་ཆོག
རྒད་པོས། ལོས་ཆོག ལོས་ཆོག ང་དང་ཨ་ཁུ་ཐོད་པ་གཉིས་ཆུང་དུས་
མཉམ་དུ་གྲྭ་པ་བྱས་པར་མ་ཟད། ངེད་གཉིས་ད་ལྟའང་གྲོགས་པོ་བློས་ཐུབ་
ཡིན། ཨ་ཁུ་ཐོད་པའི་གནས་ཚུལ་ང་ལ་ཆ་རྒྱུས་ཡོད།
བཀྲ་ཤིས་བཟང་བོས། རྡོ་རྗེ། ངའི་ཨ་ཕའི་སྐད་ཆར་དེ་འདྲའི་ཡིད་
ཆེས་བྱེད་མི་རུང་། ཁོས་བཤད་བཤད་ཐམས་ཅད་ཁོ་དངོས་སུ་བརྒྱུད་མྱོང་བ་
བཞིན་འུད་བརྗོད་བྱེད་རྒྱུར་དགའ། །
རྒད་པོས། ཁྱི་ཁ་ཟུམས། ཁྱོད་ཀྱིས་ཅི་ཤེས། ཨ་ཁུ་ཐོད་པའི་གནས་
ཚུལ་ང་ཚོ་རྣ་ལུང་སྡེ་བའི་ནང་དུ་ཁོ་རང་ཉིད་ལས་གཞན་སུ་ཞིག་གིས་ང་འདྲ་
འདྲའི་གསལ་བོ་ཞིག་ཤེས་ཟེར། །
ངས། ཨ་ཁུ་ལགས། ཁྱོད་ཀྱིས་འདང་རྒྱག་ཅི་ཡང་མེད་པར་ཤོད་དང་།
ང་ཁྱོད་ལ་ཡིད་ཆེས་ཡོད་ཅེས་བཤད།
རྒད་པོས། ཐོད་པ་དགོན་པ་རུ་གྲྭ་པ་བྱས་མྱོང་བས། ཚང་མས་ཁོ་ལ་ཨ་
ཁུ(ཡུལ་སྐད་དེ། བཙུན་པ་དང་གྲྭ་པ་མར་ལོག་ལ་མིང་རྗེན་པས་མི་འབོད་
ཅིང་། གུས་པ་མཚོན་ཕྱིར་མིང་སྡུན་ལ“ཨ་ཀ”འམ “ཨ་ཁུ”ཞེས་སྤྱིར་
བཏང་གིས་སྦྱོར་བ་ཡིན)ཐོད་པ་ཞེས་འབོད། ཨ་ཁུ་ཐོད་པ་ཁྱིམ་ཚང་ཕྱུག་པོ་
ཞིག་ཏུ་སྐྱེས། ཕའི་མིང་ལ་ཡོན་ཏན་རྒྱ་མཚོ་ཟེར་ཞིང་། མའི་མིང་ལ་ཆོས་
དབྱིངས་སྒྲོལ་མ་ཟེར། ཁོའི་ཕ་མ་གཉིས་དཀོན་མཆོག་ལ་དད་པ་ཆེ་ཞིང་བྱང་
སེམས་ལྡན། ཨ་ཁུ་ཐོད་པར་སྤུན་ལྔ་ཡོད་ལ། ཁོ་ནི་ཆུང་བ་ཡིན། ཕ་མ་
24 1



བསླུ་བྲིད།
གཉིས་ཀྱིས་ཆེས་འདང་ཆེ་བའང་ཁོ་ཡིན། ངག་རྒྱུན་ལྟར་ན། ང་ཚོ་རྣ་ལུང་
སྡེ་བ་ནི་གླིང་རྗེ་གེ་སར་རྒྱལ་པོའི་ལྷ་སྡེ་ཡིན་ཟེར། སྡེ་བའི་ནང་དུ་ཆེ་རྒྱུ་ཆུང་
རྒྱུ་མེད་པའི་གེ་སར་ལྷ་ཁང་ཞིག་ཀྱང་བཞེངས་ཡོད། ཨ་ཁུ་ཐོད་པ་ཆུང་དུས་
ནས་གེ་སར་ལྷ་ཁང་དུ་འགྲོ་རྒྱུར་དགའ། རིམ་གྱིས་གེ་སར་ལྷ་ཁང་གི་དཀོར་
གཉེར་རྒད་པོས་ཨ་ཁུ་ཐོད་པའི་ཁ་ནས་ཆད་མ་མཐུད་ཀྱིས《གླིང་རྗེ་གེ་སར་་་་་
རྒྱལ་པོའི་སྒྲུང》གི་ཚན་པ་འགའ་འདོན་པ་ཐོས། དཀོར་གཉེར་རྒད་པོས་ལོ་
ལྔ་དྲུག་ཙམ་ལས་མེད་པའི་ཐོད་པ་ལ་བལྟས་ནས་ཡ་མཚན་སྐྱེས། ཁོས་སེམས་
ནས་བྱིས་པ་འདི་མ་འོངས་པ་ན་རང་ག་བའི་སྐྱེས་བུ་ཞིག་ཡིན་རྒྱུ་མ་རེད་སྙམ།
ཡུན་རིང་ཞིག་ལ་བརྟག་དཔྱད་བྱས་མཐར། རྒད་པོས་གེ་སར་ལྷ་ཁང་གི་རྟེན་
གཙོ་བོ་སྟེ་དམངས་ཁྲོད་དུ་བཤད་རྒྱུན་ཆད་པའི《 ཨ་སྟག་ལྷ་མོའི》སྒྲུང་དཔེ་་་་
གསེར་བྲིས་མ་དེ་ལོ་ལྔ་དྲུག་ཙམ་ལས་མེད་པའི་ཐོད་པར་སྤྲད། ཐོད་པས་དཔེ་
ཆ་དེ་མཐོང་འཕྲུལ་སེམས་ཆུང་གིས་ཕར་སློག་ཚུར་སློག་བྱས་ཤིང་མཚན་མོའི་་
གཉིད་ཀྱང་མི་ཁུགས་པར་གྱུར། སྐབས་དེར། ཨ་ཁུ་ཐོད་པས་ཡིག་ངོ་ཟིན་
ཀྱིན་མེད་པས། རྒད་པོས་ཚན་པ་གཅིག་རེ་གཅིག་རེ་བཏོན་ནས་ཁོ་ལ་མཉན་
དུ་བཅུག དེ་ལྟར་ཐེངས་འགར་བཏོན་པས། ཨ་ཁུ་ཐོད་པས་སྒྲུང་དཔེ་ཧྲིལ་
བོ་བློར་ཟིན། དཀོར་གཉེར་རྒད་པོ་དགའ་དྲགས་ཏེ་ཅི་བྱེད་འདི་བྱེད་མ་ཤེས་
པར་བར་མེད་དུ་གེ་སར་ལྷ་སྐུ་ལ་གུས་ཕྱག་འཚལ། རྒད་པོ་མི་རྐྱང་ཞིག་ཡིན་
ལ། སྔོན་ཆད་བྱིས་པར་དེ་འདྲ་མི་དགའ། ཡིན་ནའང་དུས་དེ་ནས་བཟུང་།
རྒད་པོས་རང་གི་ཤ་ལས་མཆེད་པའི་བུ་བཞིན་ཐོད་པ་ཁྲིད་དེ་ཕྱི་ནང་སྡེ་བ་་་་
ཀུན་ལ་སོང་ཞིང་། མི་མང་གི་ཁྲོད་དུ་ཐོད་པར《 ཨ་སྟག་ལྷ་མོའི》སྒྲུང་བཤད་
242



- ཨ་ཁུ་ཐོད་པ་ལ་བཅར་འདྲིར་ཕྱིན་པ།
དུ་བཅུག སྒྲུང་བཤད་ནས་གླིང་སེང་ཆེན་ནོར་བུ་དགྲ་འདུལ་དམྱལ་ཡུལ་དུ་
ཆས་ནས་མ་ཨ་སྟག་ལྷ་མོ་དམྱལ་ཁམས་བཅོ་བརྒྱད་ཀྱི་གཏིང་རིམ་ནས་ཡར་་་་
དྲངས་ཤིང་། འཆི་བ་མི་རྟག་པ་དང་ལས་རྒྱུ་འབྲས་ལ་བསླུ་བ་མེད་པའི་
གནས་ལུགས་རྒྱ་ཆེར་འཆད་པའི་མཚམས་ལ་སླེབས་དུས། རྒད་པོ་རྒན་མོ་
གང་མང་ཞིག་གིས་དད་པའི་མིག་ཆུ་དབང་མེད་དུ་ཤོར། ཨ་ཁུ་ཐོད་པའི་ཁྱད་
མཚར་གྱི་ནུས་པ་དེ་མཐོང་བས། ཁོའི་ཕ་མ་གཉིས་ཀྱང་ཤིན་ཏུ་དགའ་ཞིང་ཁོ་
ལ་ལྷག་ཏུ་གཅེས། ལོ་འགའི་རྗེས་སུ། བདེ་ཆེན་དགོན་པའི་ཨ་ལགས་རིན་
ཆེན་འཇམ་དབྱངས་རྣ་ལུང་སྡེ་བར་དབང་གསུང་དུ་ཡོང་དུས། རྣ་ལུང་སྡེ་
བའི་མང་ཚོགས་ཡོངས་ལ་བྱིས་པ་འགའ་ཆོས་གྲྭར་བསྐྱལ་རྒྱུའི་རེ་བ་བཏོན། དེ་
བས་བྱིས་པ་མང་བའི་ཁྱིམ་ཚང་ཕལ་ཆེ་བས་བྱིས་པ་གཅིག་རེ་དགོན་པར་་་་་
བསྐྱལ། ཨ་ཁུ་ཐོད་པའི་ཕ་མ་གཉིས་ཀྱང་དཀོན་མཆོག་ལ་དད་པ་ཆེ་བས། བུ་
ཞིག་དགོན་པ་རུ་བསྐྱལ་རྒྱུའི་བསམ་ཚུལ་ཡོད་མོད། ཡིན་ནའང་བུ་ཆུང་བ་
ཐོད་པ་བསྐྱལ་རྩིས་མེད། ཕ་མས་ཐོད་པའི་ཕུ་བོ་བཞི་ལ་རིམ་གྱིས་དྲིས་པར།
ཁོ་ཚོ་གཅིག་ཀྱང་དགོན་པ་རུ་འགྲོ་མི་འདོད་ཟེར། མཇུག་མཐར། ཕ་མས་ཁོ་
གཉིས་ཀྱིས་ཆེས་གཅེས་པའི་བུ་ཆུང་བ་ཐོད་པ་ལ་དྲིས་པས། ཁོས་ཚམ་ཚོམ་
མེད་པར་དགོན་པ་རུ་འགྲོ་ན་འདོད་ཟེར། ཁོ་གཉིས་ཀྱི་སེམས་ཀྱི་རེ་བ་ནི་
ཐོད་པས་ཁས་མི་ལེན་པ་དེ་ཡིན་མོད། འོན་ཀྱང་ཁོས་ཐེ་ཚོམ་ཙམ་ཡང་མི་
བྱེད་པའི་རྣམ་འགྱུར་དེ་མཐོང་ཞིང་། ཁོའི་ཆུང་དུས་ཀྱི་ཁྱད་མཚར་གྱི་བྱ་བ་
སྤྱོད་པ་དེ་དག་དྲན་པས། བྱིས་པ་འདི་དཀོན་མཆོག་དང་ལས་འབྲེལ་ཆེ་སྙམ་
ནས་སྡུག་བསྔལ་ཡོད་ཚད་ཁོག་ཏུ་བཅུག་སྟེ་ཁོ་བདེ་ཆེན་དགོན་པར་བསྐྱལ།
243



བསླུ་བྲིད། –
ངའང་ལོ་དེར་ཕ་མ་གཉིས་ཀྱིས་བདེ་ཆེན་དགོན་པ་རུ་བསྐྱལ་པ་ཡིན། ཨ་ཁུ་
ཐོད་པ་ནི་རིག་པ་གསལ་ལ་བརྩོན་པ་ཡང་ཆེ་བས། ལོ་གཅིག་འགོར་རྗེས་ཁོ་
ཡི་གེ་འབྲི་ཀློག་ལ་ཐོགས་པ་མེད་པར་གྱུར། དགོན་པའི་ནང་དུའང་ཨ་ཁུ་ཐོད་
པ་སྔོན་ཆད་དང་འདྲ་བར《ཨ་སྟག་ལྷ་མོའི》སྒྲུང་བཤད་རྒྱུར་དགའ། ཡིན་
ནའང་ཁོའི་དགེ་རྒན་ནི་ཁོས་སྒྲུང་བཤད་པར་ཧ་ཅང་མི་འཐད། ཁོའི་དགེ་
རྒན་གྱིས་གྲྭ་པ་ཞིག་ལ་མཚོན་ན་བརྩོན་འགྲུས་ཀྱི་གྲུ་གཟིངས་ལ་བརྟེན་ནས་་་་
སྔོན་བྱོན་མཁས་དབང་རྣམས་ཀྱིས་བཞག་པའི་ཕྱི་ནང་རིག་པའི་གླེགས་བམ་གྱི་
རྒྱ་མཚོ་རུ་འཇུག་ཅི་ཐུབ་བྱེད་པ་ལས། དམངས་ཁྲོད་ཀྱི་དོན་སྙིང་མི་ལྡན་པའི་
ཁྲ་ཁྲ་རིག་རིག་དེའི་སྐོར་ལ་ཞེན་ཆགས་མི་རུང་ཞེས་ཁོ་ལ་དུས་རྒྱུན་སློབ་གསོ་་་
བཏང་། ལོ་གཉིས་ཀྱི་རྗེས་སུ(དེ་དུས་ཨ་ཁུ་ཐོད་པ་ལོ་བཅུ་དྲུག་ཡིན）ཁོ་ཕ་
ཡུལ་དུ་ཕ་མ་གཉིས་དང་ལྷ་ཁང་གི་དཀོར་གཉེར་རྒད་པོ་དེ་ལ་སྐོར་རྒྱག་ཏུ་་་་
སོང་ནས་ཕྱིར་ཡོང་སྐབས། རི་མགོ་རུ་ལུག་རྫི་བུ་མོ་ཞིག་གིས་ལ་གཞས་ཤིག་
ལེན་པ་ཐོས་ཤིང་། དེ་ཧ་ཅང་སྙན་ཞིང་འཇེབས་པ་ཞིག་ཡིན་པས་ཤོག་ལྷེ་
ཞིག་གི་ངོས་ལ་བྲིས་ཏེ་དགོན་པར་སོང་ནས་སྔས་མགོའི་འོག་ཏུ་སྦས། རྗེས་སུ།
ཁོའི་དགེ་རྒན་གྱིས་ཤོག་ལྷེ་དེ་མཐོང་བས་ཁོང་ཁྲོ་ཆེན་པོ་ལངས་ནས། ཁྱོད་
ཀྱིས་ད་དུང་འཇིག་རྟེན་པའི་འདུ་ཤེས་དོར་མེད་པས། རྗེས་སུ་སངས་རྒྱས་ཀྱི་
ལམ་དུ་ཇི་ལྟར་བསྙེག་ཟེར། དགེ་རྒན་གྱི་སྐད་ཆར་ཉན་རྗེས། ཨ་ཁུ་ཐོད་
པས་ཚབ་ཚུབ་ངང་དགེ་རྒན་ལ་ང་ཆོས་གྲྭར་ཞུགས་པའི་ཉིན་དེ་ནས་བཟུང་།
ལུས་ངག་ཡིད་གསུམ་ཡོད་ཚད་དཀོན་མཆོག་ལ་ཕུལ་ཟིན་པ་དང༌། གཞས་
ཚིག་དེ་ཧ་ཅང་ཡག་པས་ཤོག་ལྷེ་ངོས་སུ་བྲིས་པ་ཙམ་ལས། བསམ་ཚུལ་གཞན་
244



ཨ་ཁུ་ཐོད་པ་ལ་བཅར་འདྲིར་ཕྱིན་པ།
གཏན་ནས་མེད་ཅེས་ཡང་དང་བསྐྱར་དུ་གསལ་བཤད་བྱས། ཨ་ཁུ་ཐོད་པའི་
སྐད་ཆར་ཉན་རྗེས་ཁོའི་དགེ་རྒན་ཡང་ཁ་རོག་གེར་བསྡད། དོན་དངོས་སུ་
ཁོའི་སེམས་ནས་ཀྱང་ཨ་ཁུ་ཐོད་པ་མི་དེ་འདྲ་ཞིག་མིན་པར་ཡིད་ཆེས་ཡོད།
ཁོའི་དགེ་རྒན་གྱིས་དོན་དག་དེ་ཇི་ལྟར་ཐག་གཅོད་པར་གདེང་ཚོད་མ་ཟིན་་་་
པར་སོམ་ཉིའི་གནས་སུ་ཚུད་ཡོད་པའི་སྐབས་སུ། ཨ་ལགས་ཀྱིས་དོན་དག་དེ་
ཐོས་བྱུང་། ཨ་ལགས་ཀྱིས་དོན་དེ་ཕྱི་ལ་འཁྱམས་ན་ཕྱི་རོལ་གྱི་མིས་དགོན་
པར་ཡིན་མིན་གྱི་གཏམ་བཤད་པར་དོགས་ནས་བསམ་བློ་བཞི་གསུམ་བཅུ་་་་་
གཉིས་བཏང་མཐར་ཨ་ཁུ་ཐོད་པ་ཕྱིར་ཕ་ཡུལ་དུ་སྐྱོལ་ཟེར། དོན་དངོས་སུ་ཨ་
ལགས་ཀྱང་ཨ་ཁུ་ཐོད་པར་འདང་ཆེ་ཞིང་། རྗེས་ནས་ཀྱང་ཨ་ཁུ་ཐོད་པའི་
གནས་ཚུལ་རྩད་གཅོད་བྱེད་བཞིན་ཡོད། ཨ་ཁུ་ཐོད་པ་ཕྱིར་ཕ་ཡུལ་དུ་ལོག་
པས་ཁོའི་ཕ་མ་གཉིས་དགའ་ནས་ད་འགྲིག་སོང་། ད་འགྲིག་སོང་། རྗེས་སུ་
ཁྱོད་ལ་ཁྱིམ་ཚང་བཟང་བོ་ཞིག་གི་བུ་མོ་ཞིག་མནའ་མར་ལེན་ལ་འཁོར་བ་ཡག་
པོར་སྐྱོངས་ཟེར། ཡིན་ནའང་ཨ་ཁུ་ཐོད་པ་དེ་ལ་འཐད་པ་མ་བྱུང་ཞིང་གཏན་
ནས་ཁས་མ་བླངས། ཁོས་ངའི་ཡོད་ཚད་སྔ་མོ་ནས་དཀོན་མཆོག་ལ་ཕུལ་ཟིན་
པས། ནམ་ཞིག་གི་དུས་ལ་ཕྱིར་དགོན་པར་འགྲོ་རྒྱུ་ཡིན་ཟེར། དེ་དུས། གེ་
སར་ལྷ་ཁང་གི་དཀོར་གཉེར་རྒད་པོའང་དགུང་གྲངས་ཤིན་ཏུ་མཐོ་བས། ཁོ་
དུས་རྒྱུན་གེ་སར་ལྷ་ཁང་དུ་སོང་ནས་རྒད་པོ་ལ་འདུག་རོགས་བྱས། རྒད་པོ་
ཡང་ཁོ་ལ་བུ་འདང་ཡོད་ཅིང་། སྐབས་འགར་ད་དུང་ཨ་ཁུ་ཐོད་པ་ཁྲིད་དེ་མི་
མང་གྲས་སུ་སོང་ནས《ཨ་སྟག་ལྷ་མོའི》སྒྲུང་བཤད་དུ་བཅུག ལོ་གཅིག་གི་
རྗེས་སུ། ཟང་ཟིང་ལང་ལོང་གི་རིག་གནས་གསར་བརྗེ་ཆེན་པོའི་མགོ་ཚུགས།
245



བསླུ་བྲིད། -
ཡ་ང་བའི་ལས་འགུལ་དེའི་ནང་དུ་དགོན་པར་ཆག་འཇིག་ཆེན་པོ་བྱུང་ཞིང་།
དགོན་པའི་ཨ་ལགས་དང་གྲྭ་པ་རྣམས་ཀྱིས་ཀྱང་དཀའ་ལས་ཁག་པོ་མྱངས། ཨ་
ཁུ་ཐོད་པ་དང་གེ་སར་ལྷ་ཁང་གི་དཀོར་གཉེར་རྒད་པོ་གཉིས་ཀྱང་རང་བཞིན་
གྱིས་གྲལ་རིམ་འཐབ་རྩོད་ཀྱི་དམིགས་འབེན་དུ་གྱུར། ཟླ་གཅིག་ལྷག་འདས་
རྗེས་ཀྱི་མཚན་མོ་ཞིག་ལ། ལྷ་ཁང་གི་དཀོར་གཉེར་རྒད་པོས་དམར་སྲུང་
དམག་གི་བརྙས་བཅོས་དང་མནར་གཅོད་མ་བཟོད་པར་རང་སྲོག་བཅད།
རྒད་པོ་དེ་ཤི་བའི་ཕྱི་ཉིན། ཨ་ཁུ་ཐོད་པས་མི་རྣམས་ཀྱི་བསམ་ཡུལ་ལས་
འདས་པའི་བྱ་བ་ཞིག་ལས། ཉིན་དེའི་ཉིན་གུང་ཙམ་ལ། ཁོས་དམར་སྲུང་
དམག་སྐོར་ཞིག་ཁྲིད་དེ་གེ་སར་ལྷ་ཁང་ལ་ཤོར་ཡོང་ནས་གེ་སར་ལྷ་སྐུ་བཅོམ་་
ཞིང་། མི་ཚོགས་ཀྱི་མདུན་དུ《 ཨ་སྟག་ལྷ་མོའི》སྒྲུང་དཔེ་གསེར་བྲིས་མ་དེ་
མེར་བསྲེགས་ཤིང་། གེ་སར་ལྷ་ཁང་ཡང་སྡེ་བའི་འབྲུ་མཛོད་ཁང་དུ་བསྒྱུར། བྱ་
བ་དེའི་རྐྱེན་གྱིས། གསར་བརྗེ་ཨུ་ཡོན་ལྷན་ཁང་གིས་ཐོད་པ་རྙིང་བ་བཞི་
བཅོམ་པའི་མིག་དཔེ་རུ་བཟུང་ནས་ནམ་རྒྱུན་མི་མང་འཚོགས་ས་རུ་ཚང་མས་
ཁོ་ལ་སློབ་སྦྱོང་བྱེད་དགོས་ཟེར། ཡིན་ནའང་དོན་དག་དེའི་རྐྱེན་གྱིས། ཁོ་རྣ་
ལུང་སྡེ་བའི་མང་ཚོགས་ཀྱི་མིག་ནང་གི་ཚེར་མ་ལྟ་བུར་གྱུར་ཏེ། དུས་རྒྱུན་
ལྐོག་ཏུ་ཁོ་ལ་སྡིགས་མོ་བྱེད་བཞིན་ཡོད། ཁོའི་ཕ་མ་གཉིས་ཀྱང་ཁོ་ལ་ཡིད་
ཆད་ནས་ཕལ་ཆེར་ཁོ་དང་འབྲེལ་ཐག་བཅད། རྗེས་སུ། དམར་སྲུང་དམག་
མི་འགས་ཁོ་སྔོན་ཆད་བདེ་ཆེན་དགོན་པ་རུ་གྲྭ་པ་བྱས་མྱོང་བ་ཤེས་པས། ཁོ་
ལ་བསམ་གནག་ནས་གལ་ཏེ་ཁྱོད་གསར་བརྗེའི་ལས་དོན་ལ་དེ་འདྲའི་བློ་་་་་
དཀར་ན། སྡེ་བའི་ནང་དུ་གཞས་བླངས་ན་མིང་ཡོད་པའི་བུད་མེད་དེ་ཆུང་
246



- ཨ་ཁུ་ཐོད་པ་ལ་བཅར་འདྲིར་ཕྱིན་པ།
མར་ལོངས། དེ་མིན་ན་ང་ཚོས་ཁྱོད་ལ་ཡིད་ཆེས་བྱེད་དཀའ་ཞེས་བཤད་པས།
ཨ་ཁུ་ཐོད་པས་ཅི་ཡང་མ་བཤད་པར་བུད་མེད་དེ་དང་བཟའ་ཟླ་བྱས་ཤིང་རྗེས་
སུ་བུ་མོ་ཞིག་ཀྱང་སྐྱེས། དོན་དག་དེ་དག་གི་རྐྱེན་གྱིས། སྡེ་བའི་ནང་གི་ཕོ་མོ་
རྒན་གཞོན་ཀུན་གྱིས་ཁོ་མི་གྲལ་ནས་ཁྱི་གྲལ་དུ་འཕངས། མི་ལ་ལས་ད་དུང་
ཁོའི་ངོ་ལ་མཆིལ་ཞགས་ཀྱང་འཕངས་མྱོང་། དེ་ལྟར་ཡིན་ཀྱང་ཁོས་ལན་སློག་
འཁོན་འཛིན་མི་བྱེད་ནའང་། རྒྱུན་པར་འདང་རྒྱག་ཅིག་གི་ནང་དུ་ལྷུང་འདུག
མཚམས་མཚམས་སུ་སྡེ་བའི་རྒད་པོ་ཁ་ཤས་ཀྱིས་ལྐོག་ཏུ་ཁོ་ལ《ཨ་སྟག་ལྷ་མོའི》
སྒྲུང་ཤོད་ཅེས་བསྐུལ་མོད། ཁོས་མགོ་བོ་འདར་འདར་བྱེད་ཞོར་ངས་བཤད་
མི་ཤེས། ངས་ཅི་ཡང་མི་ཤེས་ཟེར། དེ་བས། སྡེ་བའི་མི་རྣམས་ཀྱིས་རྒྱུ་
འབྲས་ལ་བསླུ་བ་མེད་ཅེས་པ་ངོ་མ་བདེན་པར་འདུག ཐོད་པས་གེ་སར་ལྷ་སྐུ་
བཅོམ་ཞིང་གེ་སར་ལྷ་ཁང་གི་རྟེན་གཙོ་བོ་སྟེ། དམངས་ཁྲོད་དུ་བཤད་རྒྱུན་
ཆད་ལ་ཉེ་བའི《 ཨ་སྟག་ལྷ་མོའི》སྒྲུང་དཔེ་གསེར་བྲིས་མ་དེ་མེར་བསྲེགས་པས་
རྣམ་སྨིན་འཁོར་པ་རེད་ཟེར་ཞིང་། ཁོ་ལ་སྔར་ལས་མཐོང་ཆུང་དང་དམའ་
འབེབ་བྱས། ཟང་ཟིང་ལང་ལོང་གི་རིག་གནས་གསར་བརྗེ་ཆེན་པོ་མཇུག་
རྫོགས་རྗེས། མི་རྣམས་ཀྱིས་ད་གཟོད་གནས་སྐབས་དེའི་དོན་དག་དངོས་ཤེས་
ཤིང་། སེམས་གཏིང་ནས་ཨ་ཁུ་ཐོད་པ་ལ་ཁས་ལེན་ཡིད་ཆེས་དང་དཀར་
འདོན་བྱས། ཡིན་རྒྱུ་ནི་གེ་སར་ལྷ་ཁང་གི་དཀོར་གཉེར་རྒད་པོས་གེ་སར་ལྷ་
ཁང་གི་རྟེན་གཙོ་བོ་སྟེ། 《ཨ་སྟག་ལྷ་མོའི》སྒྲུང་དཔེ་གསེར་བྲིས་མ་དེའི་བཤད་
རྒྱུན་མི་ཡུལ་ནས་ཆད་དུ་མི་འཇུག་པའི་ཕྱིར། ད་གཟོད་གེ་སར་ལྷ་སྐུ་བཅོམ་
ཞིང《 ཨ་སྟག་ལྷ་མོའི》སྒྲུང་དཔེ་གསེར་བྲིས་མ་དེ་མེར་བསྲེགས་ནས། ཟང་ཟིང་
247



བསླུ་བྲིད། །
གི་དུས་དེར་ཨ་ཁུ་ཐོད་པ་འཚོ་ཐབས་བྱེད་པའི་ཐབས་བཀོད་དེ་སྤྱད་པ་རེད།
རྒད་པོས་རང་སྲོག་བཅད་པའི་སྔ་ཉིན་གྱི་དགོང་མོར། ཁོས་ཨ་ཁུ་ཐོད་པ་ཁྲིད་
དེ་སུས་ཀྱང་བཙལ་ན་མི་རྙེད་པའི་གནས་ཤིག་ཏུ་སོང་ནས། 《ཨ་སྟག་ལྷ་མོའི》
སྒྲུང་མགོ་ནས་མཇུག་བར་བློར་འདོན་དུ་བཅུག རྒད་པོས་ཨ་ཁུ་ཐོད་པས་
ཆད་ལྷག་མེད་པར་བློར་འདོན་ཐུབ་པ་ཤེས་པས། ངོ་ལ་འགོག་ཐབས་བྲལ་
པའི་དགའ་སྤྲོའི་འཛུམ་མདངས་ཤིག་རྒྱས་ཏེ། ཨ་ཁུ་ཐོད་པའི་ལག་ཟུང་དམ་
པོར་བསྡམས་ཤིང་། དེ་ནས《 ཨ་སྟག་ལྷ་མོའི》སྒྲུང་དཔེ་གསེར་བྲིས་མ་དེ་ལ་
རེག་རེག་འགའ་བྱས་རྗེས་འདི་ལྟར་བཤད། སྒྲུང་འདིའི་བཤད་རྒྱུན་འཇིག་
རྟེན་མི་ཡུལ་དུ་མི་འཆད་པའི་སླད་དུ། སང་ཉིན་ཁྱོད་ཀྱིས་མི་མང་འཚོགས་ས་
རུ་གེ་སར་ལྷ་ཁང་ནང་གི་འབག་སྐུ་དེ་ཆོམས་ལ། 《ཨ་སྟག་ལྷ་མོའི》སྒྲུང་དཔེ་
གསེར་བྲིས་མ་འདི་མེར་སྲེགས་ཤིག དེ་ལྟར་བྱས་ན་དམར་སྲུང་དམག་གིས་
ད་གཟོད་ཁྱོད་ལ་ཡིད་ཆེས་བྱེད་ཅིང་། རྗེས་ཕྱོགས་སུ་ཁྱོད་ཀྱི་སྲོག་ལའང་
གནོད་པ་མེད། ཁྱོད་ཀྱི་སྲོག་ལ་གནོད་པ་ཞིག་མ་བྱུང་ཚེ《 ཨ་སྟག་ལྷ་མོའི》
སྒྲུང་འདིའང་རང་བཞིན་གྱིས་སྲུང་སྐྱོབ་བྱེད་ཐུབ་སོང་བ་མ་ཡིན་ནམ། ངས་
ཉིན་ཞག་འགའ་ལ་འདང་བརྒྱབ་ཀྱང་ཐབས་བཀོད་འདི་ལས་གཞན་ཞིག་ཡེ་
ནས་མ་རྙེད། ཁྱོད་ཀྱིས་ནམ་ཡང་སེམས་ལ་འཛིན་དགོས་རྒྱུ་ཞིག་ནི། ཁྱོད་
རྗེས་སོར་འཚོ་གནས་བྱེད་ཐུབ་སོང་ན《 ཨ་སྟག་ལྷ་མོའི》སྒྲུང་འདིའང་མ་་་་་་་
འོངས་པར་བོད་མི་དམངས་ཀྱི་ཁྲོད་དུ་མི་ཉམས་པར་གནས་ཐུབ། དེ་བས་
སང་ཉིན་ཁྱོད་ཀྱིས་ཅིས་ཀྱང་ངས་བཤད་པ་ལྟར་བསྒྲུབ་དགོས། དེ་ལྟར་
བསྒྲུབས་རྗེས་མང་ཚོགས་ཀྱིས་ཁྱོད་ལ་ལྟ་ཚུལ་གང་མང་འཛིན་ངེས། ཁྱོད་
248



– ཨ་ཁུ་ཐོད་པ་ལ་བཅར་འདྲིར་ཕྱིན་པ།
ཀྱིས་དེ་དག་ལ་ཁ་ཡ་མ་བྱེད། ཁྱོད་ཀྱིས་དོན་དག་ཅི་བྱུང་ཡང་བཟོད་སྒོམ་
བྱེད་དགོས། འདི་ནི་ངའི་རེ་བ་ཉག་ཅིག་ཡིན། ཁྱོད་ཀྱིས་ཅིས་ཀྱང་ངའི་རེ་
བ་སྟོང་ཟད་དུ་གཏང་མི་ཉན། རྒད་པོས་སྐད་ཆ་དེ་དག་བཤད་རྗེས་གློ་བུར་
དུ་འདང་རྒྱག་ཅིག་གི་ནང་དུ་ལྷུང་སོང་། ཨ་ཁུ་ཐོད་པས་རྒད་པོའི་རྣམ་
འགྱུར་ལ་བལྟས་ནས་བཤད་བཤད་ཐམས་ཅད་ཁས་བླངས། ཡིན་ནའང་ཕྱི་
ཉིན་ནམ་ལངས་དུས་ཁོ་སོམ་ཉིའི་དྲ་བར་ཚུད་དེ་ཇི་ལྟར་བྱེད་དགོས་པའང་མི་
ཤེས་པར་གྱུར། ཉི་མ་ཤར་རྗེས་མདང་དགོང་རྒད་པོས་རང་སྲོག་བཅད་དེ་ཤི་
སོང་ཞེས་པའི་སྐད་ངན་དེ་ཐོས་འཕྲལ། ཁོས་རྒད་པོས་བཤད་པ་ལྟར་བསྒྲུབ་
རྒྱུའི་སེམས་ཐག་བཅད། རྗེས་སུ་མི་རྣམས་ཀྱིས་དོན་དངོས་ཤེས་པས། དཀོར་
གཉེར་རྒད་པོ་དང་ཨ་ཁུ་ཐོད་པའི་སྐབས་དེའི་བསམ་ཚུལ་དང་ལས་ཚུལ་ལ་ཧ་
ལས་པའི་ཞར་ལ། སེམས་གཏིང་ནས་དཀོར་གཉེར་རྒད་པོ་དང་ཨ་ཁུ་ཐོད་པ་
གཉིས་ལ་ངང་གིས་དད་པ་ཞིག་སྐྱེས་བྱུང་། རིམ་གྱིས་ཨ་ཁུ་ཐོད་པའི་ངོ་
ལའང་འཛུམ་མདངས་ཤིག་རྒྱས་ཏེ་མི་ཚོགས་ཁྲོད་དུ་སོང་ནས་སྒྲུང་བཤད་་་་་
བཞིན་ཡོད། རྗེས་སུ། ཨ་ཁུ་ཐོད་པས་རང་གི་བློ་ངོ་ན་ཡོད་པའི《 ཨ་སྟག་ལྷ་
མོའི》སྒྲུང་དེ་ཡིག་ངོར་ཕབ་སྟེ་དཔེ་སྐྲུན་ཁང་ཞིག་ལ་ཕུལ། དཔེ་སྐྲུན་ཁང་
གིས་སྒྲུང་དཔེ་དེ་པར་དུ་བསྐྲུན་ཅིང་ཁོ་ལ་རྩོམ་ཡོན་ཡང་མི་ཉུང་བ་ཞིག་བྱིན།
གེ་སར་ལྷ་སྐུ་བཅོམ་པ་དང《ཨ་སྟག་ལྷ་མོའི》སྒྲུང་དཔེ་གསེར་བྲིས་མ་དེ་མེར་
བསྲེགས་པ་ནི། 《ཨ་སྟག་ལྷ་མོའི》སྒྲུང་དེའི་བཤད་རྒྱུན་མི་འཆད་པའི་ཆེད་དུ་
ཡིན་མོད། ཡིན་ནའང་དེས་ཁོའི་སེམས་ལ་ཡུན་རིང་དུ་ལྗིད་ཏིག་ཏིག་གི་ཁུར་
བོ་ཞིག་གིས་མནན་ཡོད་པའི་ཚོར་བ་བྱིན། དེ་བས་ཁོས་རེབ་གོང་ནས་ལྷ་བཟོ་
，
，
，
，
249



བསླུ་བྲིད།
གྲགས་ཅན་ཞིག་གདན་དྲངས་ཏེ་གེ་སར་ལྷ་སྐུ་གསར་བཟོ་བྱས་ཤིང་། དཔེ་
སྐྲུན་ཁང་གིས་བྱིན་པའི་རྩོམ་ཡོན་བཀོལ་ཏེ་གེ་སར་ལྷ་ཁང་ཞིག་གསོ་བྱས། ད་
ལྟ་གེ་སར་ལྷ་ཁང་ཁོས་བདག་གཉེར་བྱས་ཡོད། སྡེ་བའི་ནང་གི་མི་རྣམས་ཀྱིས་
ཨ་ཁུ་ཐོད་པས་ཞིག་གསོ་མཛད་པའི་གེ་སར་ལྷ་ཁང་སྔར་ལས་བརྗིད་ཉམས་་་
ལྡན་པ་ཞིག་ཏུ་གྱུར་འདུག་ཟེར། ལོ་འདི་འགའི་རིང་ལ། ཁོས་ནམ་རྒྱུན་ཆུང་
དུས་བདེ་ཆེན་དགོན་པ་རུ་འདུག་མ་ཐུབ་པར་འཁོར་བའི་འདམ་རྫབ་ཏུ་ལྷུང་
བ་ནི་ཁོའི་མི་ཚེ་འདིའི་སེམས་ནད་ཅིག་ཡིན་ཟེར། ཁོ་དགོན་པ་དང་ཁ་བྲལ་
ནས་ལོ་ངོ་བཅུ་ཕྲག་འགའ་སོང་མོད། ཡིན་ནའང་ཁོས་ད་ལྟའི་བར་ནངས་
དགོང་གི་ཁ་ཏོན་ཆད་མ་མྱོང་། རིག་གནས་གསར་བརྗེ་སྐབས་སུའང་ཁོས་
ནངས་དགོང་ཀུན་ལ་ཁ་ཏོན་རེ་ཉིན་གཅིག་ལའང་ཆད་མ་མྱོང་ཟེར། ཁོས་
དཀོན་མཆོག་ལ་བཅངས་པའི་དད་སེམས་ནི་རང་ག་བའི་དད་སེམས་ཤིག་གང་
ནས་ཡིན། །
བཀྲ་ཤིས་བཟང་བོའི་ཨ་ཕས་གློ་བུར་དུ་བཤད་མཚམས་བཞག ཡུད་
ཙམ་ལ་དལ་ཅག་གེར་གྲག་འགུལ་ཅི་ཡང་མི་འདུག ངས་བཀྲ་བཟང་གི་ཨ་
ཕས་བཤད་པའི་ཨ་ཁུ་ཐོད་པའི་སྐོར་གྱི་གནས་ཚུལ་དང་༌། སྔ་ཉིན་དགོང་མོར་
ལུག་རྫི་རྒད་པོ་དར་རྒྱས་ཀྱིས་བཤད་པའི་ཨ་ཁུ་ཐོད་པའི་གནས་ཚུལ་གཉིས་་་་
གཤིབ་སྡུར་བྱེད་ཞོར་ལ། དབང་མེད་དུ་ཡུན་རིང་ཞིག་ལ་འདང་རྒྱག་ཏུ་ལྷུང་
སོང་། རིམ་གྱིས་རིམ་གྱིས་སེམས་གཏིང་ནས་ཨ་ཁུ་ཐོད་པར་ངང་གིས་སྔར་
མེད་ཀྱི་དང་བ་ཞིག་སྐྱེས་ཤིང་། ངའི་ཡིད་སེམས་ཕྲ་མོ་ཁོའི་བླ་མེད་མི་གཤིས་
ཀྱིས་དམ་དུ་བཟུང་།
250



ཨ་ཁུ་ཐོད་པ་ལ་བཅར་འདྲིར་ཕྱིན་པ།
ལྔ་པ།
དྲོས་ཇ་འཐུངས་རྗེས། བཀྲ་ཤིས་བཟང་བོའི་ཨ་ཕས་ང་ཁྲིད་དེ་ཨ་ཁུ་
ཐོད་པར་ཐུག་ཏུ་སོང་། །
བཀྲ་ཤིས་བཟང་བོའི་ཨ་ཕས་མདུན་ཕྱོགས་ཀྱི་ཁྱིམ་ཚང་ཞིག་ལ་མཛུབ་མོ་
བསྟན་ཏེ་ཀན་ཨ་ཁུ་ཐོད་པ་ཚང་རེད་ཟེར་དུས། ངའི་སེམས་ལའང་རང་
ཤུགས་སུ་འཚུབ་སྣང་དང་སྤྲོ་སྣང་ཞིག་ཅིག་ཅར་དུ་སྐྱེས་ཏེ་དབང་མེད་དུ་གོམ་
པ་ཇེ་མགྱོགས་སུ་བཏང་།
ཨ་ཁུ་ཐོད་པ་ཚང་ལ་བསླེབ་ཁར། ངའི་ཀླད་པའི་ནང་ལ་དམངས་ཁྲོད་
རྩོམ་རིག་པ་འདིའི་མིང་ལ་ཐོད་པ་ཟེར་དོན་ཅི་ཡིན་ནམ་ཞེས་གློ་བུར་བའི་འདྲི་
ཚིག་ཅིག་ཤར་པས། ཡ་མཚན་སྐྱེས་ཏེ་བཀྲ་ཤིས་བཟང་བོའི་ཨ་ཕར་“ཁོང་ལ་
ཐོད་པ་ཞེས་པའི་མིང་འདི་འདྲ་ཞིག་ཅིའི་ཕྱིར་བཏགས་པ་ཡིན”ཅེས་དྲིས།
བཀྲ་ཤིས་བཟང་བོའི་ཨ་ཕ་ཡུད་ཙམ་ལ་ཧད་རྗེས། གོམ་པ་སྤོ་མཚམས་
བཞག་སྟེ་གད་མོ་དགོད་ཞོར་ལ“འོ། རེད། རེད། ངས་ཁྱོད་ལ་བཤད་རྒྱུ་
བརྗེད་སོང་། ཐོད་པའི་མིང་ངོ་མར་ཚེ་དབང་རིག་འཛིན་ཟེར། ཁོ་ལ་ཆུང་
དུས་ནས་གཞན་དང་མི་འདྲ་བའི་ཐོད་པ་ཆེན་པོ་ཞིག་ཡོད་པས། མི་རྣམས་
ཀྱིས་ཁོ་ལ ་ ཐོད་པ” ཞེས་པའི་མཚང་མིང་ཞིག་བཏགས། ཁོ་རབ་ཏུ་བྱུང་བ་
ནས་བཟུང་། མི་རྣམས་ཀྱིས་ཁོ་ལ་ཨ་ཁུ་ཐོད་པ་ཞེས་འབོད་པ་རེད”ཟེར།
སྐད་ཆ་དེ་ལྟར་ཐོས་རྗེས། ངས་ཅི་ཞིག་རྟོགས་སོང་བ་བཞིན་མགོ་ལྕོག་
ལྡེམ་ལྡེམ་བྱས་ཤིང་། ཁ་ནས་ཨ་ཁུ་ཐོད་པའི་ཕྱོགས་སུ་དེ་འདྲའི་བཤད་རྒྱུ་
251



བསླུ་བྲིད།
མང་བ་ནི་ཅི་ཡིན་ནམ་ཞེས་ཁེར་ལབ་བརྒྱབ། །
སྒོ་ཁར་བསླེབས་དུས། ངས་ཆེད་དུ་ཨ་ཁུ་ཐོད་པར་གྲ་སྒྲིག་བྱས་པའི་
བཀྲ་ཤིས་ཁ་བཏགས་སྲིད་དུ་རིང་བ་དེ་ཕྱིར་བཏོན་ནས་དངོས་སུ་ངོ་ཐུག་དུས་
འབུལ་གྲབས་བྱས།
བཀྲ་ཤིས་བཟང་བོའི་ཨ་ཕས་རྒྱ་སྒོའི་ལྕགས་ལོང་ལ་འཇུས་ཏེ་ལན་འགར་
སྤྲུགས་པས་སྒོ་ཕྱེས་བྱུང་། སྒོ་འབྱེད་མཁན་ནི་ལོ་སུམ་ཅུ་ཡས་མས་ཀྱི་བུད་
མེད་ཅིག་རེད། བཀྲ་ཤིས་བཟང་བོའི་ཨ་ཕས་འདི་ནི་ཨ་ཁུ་ཐོད་པའི་བུ་མོ་
རེད་ཅེས་ངོ་སྤྲོད་བྱས་པའི་ཞར་ལ་ངའང་མོ་ལ་ངོ་སྤྲོད་བྱས། །
ཨ་ཁུ་ཐོད་པའི་བུ་མོས་ངེད་གཉིས་ནང་ལ་བསུས་རྗེས། བཀྲ་ཤིས་
བཟང་བོའི་ཨ་ཕས་ཕྱོགས་བཞིར་ལྟ་ཙམ་བྱས་ཏེ་“ཆོས་མཚོ། ཨ་ཕ་གང་ལ་
བུད་སོང”ཟེར།
ཆོས་མཚོས་ང་ལ་ལྟ་ཙམ་བྱས་ཤིང་། དེ་ནས་བཀྲ་ཤིས་བཟང་བོའི་ཨ་
ཕར་བལྟས་ནས་ཟུར་ཟའི་ཚུལ་དུ“ ཨ་ཁུ་ནམ་མཁའ་ལགས། ཁྱེད་དང་ངའི་
ཨ་ཕ་གཉིས་མནའ་བཅད་ཡིན་ཟེར་བ་མིན་ནམ། ཁྱེད་ཀྱིས་ལོ་རེའི་དཔྱིད་
ཀར་ངའི་ཨ་ཕ་ཡུལ་ན་མེད་པའང་བརྗེད་སོང་ངམ”ཞེས་ཕྱིར་དྲིས་བྱུང་།
བཀྲ་ཤིས་བཟང་བོའི་ཨ་ཕས་གློ་བུར་དུ་ཅི་ཞིག་དྲན་པ་ལྟར་དཔྲལ་བར་
ཐལ་ལྕག་གིས་ཐེངས་ཤིག་བརྡབས་ཏེ། དོགས་མི་བདེ་བའི་ངང“ཨ་ཨ། ཁྱོད་
ཚོས་རྒད་པོ་ཧོན་ལོག་ང་ལ་ལྟོས་དང་། འདི་འདྲའི་དོན་དག་གལ་ཆེན་ཞིག་
ཀྱང་བརྗེད་འདུག”ཅེས་ཁེར་ལབ་བརྒྱབ། །
ཆོས་མཚོ་གན་དུ་དགོད་ཀྱིན་འདུག བཀྲ་ཤིས་བཟང་བོའི་ཨ་ཕས་ཡང་
252



- ཨ་ཁུ་ཐོད་པ་ལ་བཅར་འདྲིར་ཕྱིན་པ།
བསྐྱར་ཅི་ཞིག་དྲན་པ་ལྟར་ང་ལ་བལྟས་ནས“ ཁྱོད་ཀྱིས་ལྟོས་དང་། རྒད་པོ་
ཧོན་ལོག་ངས་བྱ་བ་འདི་འདྲ་གལ་ཆེན་ཞིག་ཀྱང་བརྗེད་སོང་། ལོ་རེའི་དཔྱིད་
ཀ་ནི་གཉན་པོ་རྫ་རྟིང་གི་སུམ་མདོ་དེ་རུ་ཕར་འགྲོ་ཚུར་འོང་གི་ལམ་འགྲོ་པ་་་་
ཆེས་མང་བའི་དུས་སྐབས་ཡིན། ཨ་ཁུ་ཐོད་པས་དམངས་ཁྲོད་རྩོམ་རིག་གི་རྒྱུ་
ཆ་སྡུད་སྒྲིག་བྱེད་ཆེད། གཞེས་ནིང་ལོ་ནས་བཟུང་། ཁོས་གཉན་པོ་རྫ་རྟིང་
གི་སུམ་མདོ་དེ་རུ་ཁང་བ་གྱན་མིག་གཉིས་ཕུབ་སྟེ། ཉིན་རེར་ཇ་དེམ་འགའ་
བསྐོལ་ནས་ཕར་འགྲོ་ཚུར་འོང་གི་ལམ་འགྲོ་པ་རྣམས་ངལ་གསོ་རུ་འཇུག་ཞོར་
དུ། ཁོ་ཚོར་གནའ་གཏམ་དང་གཏམ་དཔེ་སོགས་བཤད་དུ་འཇུག་པའམ།
ཡང་ན་གླུ་དང་ལ་གཞས་སོགས་ལེན་དུ་བཅུག་སྟེ་ཟིན་བྲིས་སུ་འགོད་ཀྱིན་ཡོད།
དེ་ལྟར་བྱས་པས། ཁོས་དངོས་གནས་དམངས་ཁྲོད་རྩོམ་རིག་གི་རྒྱུ་ཆ་གང་
མང་ཞིག་རྙེད་པ་རེད”ཅེས་བཤད་རྗེས། “ཧ་ཧ”ཞེས་གད་མོ་བགད་བྱུང་།
དེའི་འཕྲོར། ཡང་བསྐྱར་གློ་བུར་དུ་ཅི་ཞིག་དྲན་པ་བཞིན་ང་ལ“ཨ་རོག ཁྱོད་
ཀྱིས་ཁ་སང་གཉན་པོ་རྫ་རྟིང་དུ་ཨ་ཁུ་ཐོད་པ་མ་མཐོང་ངམ”ཞེས་དྲིས་བྱུང་། །
ཁོའི་སྐད་ཆ་དེ་དག་ཐོས་པས། ངའི་སྣང་ངོར་དེ་འཕྲལ་ཁ་སང་གཉན་
པོ་རྫ་རྟིང་དུ་ང་ལ་གནའ་གཏམ་ཤོད་ཟེར་བའི་རྒད་པོ་དེ་མངོན་བྱུང་། དེ་
དང་མཉམ་དུ་རྒད་པོ་དེ་ལ་ཐོད་པ་ཆེན་པོ་ཞིག་ཡོད་པའང་ཡིད་ལ་དྲན། ངས་
དེ་མ་ཐག་ཁ་སང་གཉན་པོ་རྫ་རྟིང་དུ་ཐུག་པའི་རྒད་པོ་དེ་ནི་ངས་ད་ལྟ་འཚོལ་
བཞིན་པའི་ཨ་ཁུ་ཐོད་པ་ཡིན་པ་ཤེས་སོང་། སེམས་ནས་ཁ་སང་ཁོའི་མིང་
ཡང་མ་དྲིས་ཤིང་། ད་དུང་ཁོ་ལ་རྩ་ཞིག་ཚང་མི་འདུག་ཅེས་འདོད་པར་འགྱོད་
པ་སྐྱེས། །
253



བསླུ་བྲིད།
ཆོས་མཚོས་ང་ལ་གཅིག་བལྟས་རྗེས། ངས་ཅི་ཞིག་སེམས་པ་ཚོར་སོང་
བ་བཞིན་ཕངས་མི་དགོས་པའི་ངག་གིས“ ཨ་ཕས་ཉེ་ཆར་ལམ་འགྲོ་པ་མང་བོ་
མེད་པས་ཁོ་ལེན་དུ་ཤོག་ཅེས་སྐད་བཏང་བས། ངའི་ཁྱོ་ག་ད་ནངས་སྔ་མོ་
ནས་བུད་སོང་། ད་ནི་ཕལ་ཆེར་ཡུལ་དུ་བསླེབ་ལ་ཁད་ཡོད། འགྲོ། ཁྱིམ་དུ་
འགྲོ་ལ་འདུག”ཅེས་བཤད། །
བཀྲ་ཤིས་བཟང་བོའི་ཨ་ཕས་སྐད་ཆ་དེ་ཐོས་པས་སེམས་པ་བདེ་སོང་བ་
ལྟར་ང་ལ་ལྟ་ཙམ་བྱས་རྗེས། ཡང་ཆོས་མཚོ་ལ་བལྟས་ནས“ཆོས་མཚོ། ཁོ་ནི་
གྲོང་ཁྱེར་ནས་ཁྱོད་ཀྱི་ཨ་ཕ་ཆེད་དུ་འཚོལ་བར་ཡོང་བ་ཡིན་པས། ཁྱོད་ཀྱིས་
མགྲོན་བརྩི་ཡག་པོ་གདོད་དགོས། ང་ལ་དོན་དག་གཞན་ཡོད་པས་སྔོན་ལ་
འགྲོ”ཟེར།
བཀྲ་ཤིས་བཟང་བོའི་ཨ་ཕས་དགོང་མོ་ཅིས་ཀྱང་ཁོ་ཚང་ལ་ཡོང་དགོས་
ཞེས་འཆད་ཞོར་དུ་སྒོར་བུད་སོང་།
ཆོས་མཚོས་ང་ལ་ཇ་དཀར་ཡོལ་གང་བླུགས་རྗེས། དྲོས་ཇ་བསྐོལ་བར་
གྲ་སྒྲིག་བྱེད་བཞིན་འདུག ངས་མོ་ལ་བཀྲ་ཤིས་བཟང་བོ་ཚང་ནས་དྲོས་ཇ་
འཐུངས་ཟིན་ཅེས་བཤད་མོད། མོས་མ་གོ་བ་ལྟར་སྔར་བཞིན་གྲ་སྒྲིག་བྱེད་
བཞིན་འདུག ངས་ཡང་བསྐྱར་མོ་ལ་ནན་གྱིས་བཤད་པས་མོས་ད་གཟོད་ལས་
མཚམས་བཞག་ནས་ང་ལ་ཇ་བསྣན།
ངེད་གཉིས་ཀྱིས་ཇ་འཐུང་ཞོར་དུ་ཆུ་ཚོད་ཕྱེད་ཙམ་ལ་བསྒུགས་མོད། ཨ་
ཁུ་ཐོད་པ་ད་དུང་མ་བསླེབ། དེའི་བར་ལ། ངས་ཆོས་མཚོར་ངེད་ཅག་རྩོམ་
སྒྲིག་ཁང་གིས《 དམངས་ཁྲོད་རྩོམ་རིག》དུས་དེབ་སྤེལ་ནས་ལོ་བཅུ་ལོན་པར་
254



ཨ་ཁུ་ཐོད་པ་ལ་བཅར་འདྲིར་ཕྱིན་པ།
དགའ་སྟོན་རྟེན་འབྲེལ་གྱི་ཚོགས་འདུ་ཞིག་འཚོག་རྒྱུའི་སྐོར་གྱི་གནས་ཚུལ་་་་་
རྣམས་ངོ་སྤྲོད་བྱས། མོས་ད་དུང་ང་ལ་འབྲེལ་ཡོད་ཀྱི་དོན་དག་གང་མང་དྲིས་
པས། ངས་རེ་རེ་བཞིན་ལན་བཏབ། མོས་ང་ལ་ཇ་སྣོན་ཞོར་དུ་བྲེལ་བ་མ་
ལང་ཟེར། ལས་རྒྱུ་གཞན་མེད་པས་ངས་མོ་བརྒྱུད་ནས་ཨ་ཁུ་ཐོད་པའི་གནས་
ཚུལ་ཞིག་རྒྱུས་ལོན་བྱེད་དགོས་བསམ། དེ་ལྟར་བྱས་ན་རྗེས་སོར་ཨ་ཁུ་ཐོད་
པའི་སྐོར་གྱི་སྙན་ཞུ་རྩོམ་ཡིག་ཅིག་འབྲི་བར་ཡང་ཕན་ཐོགས་ཤིན་ཏུ་ཆེ་རྒྱུ་རེད་
སྙམ། །
ཆོས་མཚོས་ངའི་བསམ་ཚུལ་དེ་རྟོགས་རྗེས། ཐོག་མར་ཐེ་ཚོམ་ཅུང་
ཙམ་བྱས་ཤིང་། རྗེས་སུ་ངའི་བསྐུལ་ངོ་མ་བཟློག་པར་འཛེམ་དོགས་ཅི་ཡང་
མེད་པར་ལྷུག་པོར་བཤད་བྱུང་།
“ངའི་ཨ་ཕ་ཆུང་དུས་དགོན་པ་ནས་གྲྭ་པ་བྱས་མྱོང་བས། ཚང་མས་ཁོ་
ལ་ཨ་ཁུ་ཐོད་པ་ཞེས་འབོད། ངའི་ཨ་ཕའི་ཕྱོགས་སུ་ང་ཚོ་རྣ་ལུང་སྡེ་བ་རུ་
བཤད་ཚུལ་གང་མང་འདུག་མོད། ངས་དེ་དག་གླེང་མི་འདོད། ང་ནི་ཁོའི་བུ་
མོ་ཡིན་པས། ང་ལ་བཤད་རྒྱུ་ཞིག་ཡོད་པ་ནི་ཁོ་གཞན་དང་མི་འདྲ་བའི་ཚད་
ལྡན་གྱི་ཨ་ཕ་ཞིག་རེད་འདོད་པ་དེ་ཡིན། ཁོ་ད་ལྟ་ལོ་བདུན་ཅུ་ལ་སོན་མོད།
ཁོས་སྔར་བཞིན་ཆུང་དུས་ལྟར་ང་ལ་གཅེས་གཅེས་བྱེད། ང་ལོ་བཅུ་གཉིས་
པའི་སྟེང་དུ། ཨ་མར་གློ་བུར་དུ་ནད་ལྕི་མོ་ཞིག་ཕོག་སྟེ་ཚེ་ལས་འདས་སོང་། །
དེའི་རྐྱེན་གྱིས་ཨ་ཕ་སེམས་སྡུག་གི་ནང་དུ་ལྷུང་སྟེ་གློ་བུར་དུ་རྒས་སོང་བ་ལྟ་བུ་
ཞིག་ཏུ་གྱུར། དེ་དུས་ཨ་ཕ་ལོ་བཞི་བཅུའི་ནང་ཡིན། ངའི་སྣང་ངོར་ཨ་ཕ་
དང་ཨ་མའི་བར་ལ་ཧ་ཅང་གཏིང་ཟབ་པའི་བརྩེ་དུངས་ཡོད་ཅིང་། ངའི་ཨ་
255



བསླུ་བྲིད། –
མ་ནི་ས་འདིའི་གླུ་མ་མིང་གྲགས་ཅན་ཞིག་ཡིན་ལ། རིག་གནས་གསར་བརྗེ་
མགོ་ཚུགས་རྗེས་མོ་ཡང་གྲལ་རིམ་དགྲ་བོར་གྱུར། ངའི་ཨ་ཕ་སྒྲུང་པ་གྲགས་
ཆེན་ཡིན་པས། ལྷ་འདྲེ་གདོན་བགེགས་སུ་བརྩིས་ནས་གྲལ་རིམ་དགྲ་བོར་གྱུར་
པ་ནི་སྨྲས་མ་དགོས་པ་རེད། དེ་བས། དཀའ་སྡུག་གི་འཚོ་བའི་ཁྲོད་དུ་ཁོ་
གཉིས་ཀྱིས་སྡུག་གི་ཁུར་བོ་མཉམ་ཁུར་བྱས་ནས་ཕན་ཚུན་བྱམས་ཤིང་བརྩེ་ལ།
རྗེས་སུ་ཚེ་གཅིག་གི་སྐྱ་ཡར་གྱུར་ནས་འབྲལ་ཐབས་མེད་པར་གྱུར། ངའི་སྣང་
ངོ་རུ། ཨ་ཕ་དང་ཨ་མ་གཉིས་བཟའ་ཟླ་གཞན་ལྟར་དོན་དག་ཙག་ཙིག་གི་
ཆེད་དུ་འཁོན་འཛིང་ཞིག་གཏན་ནས་བྱས་མ་མྱོང་། ཁོམ་སྐབས་རེ་བྱུང་དུས།
ཨ་ཕ་ནམ་ཡང་ཨ་མའི་བླངས་ནས་ཚར་རྒྱུ་མེད་པའི་གླུ་དེ་དག་ལ་ཉན་རྒྱུར་་་་
དགའ། ཁོས་ཉན་བཞིན་ཉན་བཞིན་ངོ་ལ་འཛུམ་མདངས་ཤིག་རྒྱས་ཏེ་མགོ་བོ་
དལ་གྱིས་ལྡེམ་ལྡེམ་བྱེད་ཅིང་། གླུ་ཞིག་བླངས་ཚར་རྗེས་མྱུར་དུ་ཟིན་བྲིས་ལ་
འགོད་སྲིད། ང་དང་ཨ་མ་གཉིས་ནི་ཨ་ཕས་སྦོམ་ཞིང་བརྗིད་པའི་སྐད་ཀྱིས་
བཤད་པའི་གེ་སར་སྒྲུང་ལ་ཉན་རྒྱུར་དགའ། ངའི་ཨ་ཕས་སྒྲུང་བཤད་པ་དེ་ངོ་
མ་མཚར་བོ་ཞིག་ཡིན། ཁོས་དཔེ་ཆར་མ་བལྟས་ཀྱང་ཉིན་ཞག་གསུམ་ལ་
བསྟུད་མར་བཤད་ཐུབ། ཁོས་བཤད་པའི་མིའི་ཡིད་སེམས་དབང་མེད་དུ་
འགུགས་ཐུབ་པའི་གླིང་རྗེ་གེ་སར་རྒྱལ་པོའི་གཏམ་རྒྱུད་དེ་དག་གིས་ངའི་་་་་
ཆུང་གི་འཚོ་བ་དོན་སྙིང་ལྡན་པ་ཞིག་ཏུ་བཏང་། ཨ་ཕ་དང་ཨ་མ་གཉིས་ཀྱི་
མཐོང་རྒྱ་དང་ཐོས་རྒྱ་ཤིན་ཏུ་ཆེ་བས། ཁོ་གཉིས་ཀྱིས་ང་ནར་སོན་རྗེས་ཤེས་
ཡོན་ཅན་ཞིག་ཏུ་འགྱུར་བའི་རེ་བ་ནན་མོ་བཅངས་ཡོད། དེ་བས་ང་ལོ་ལྔ་
པ་ལ་སོན་དུས། ཨ་ཕས་ང་ལ་ཀ་ཁ་སུམ་ཅུ་བློར་འཛིན་དུ་བཅུག ངས་དུས་
1
256



ཨ་ཁུ་ཐོད་པ་ལ་བཅར་འདྲིར་ཕྱིན་པ།
ཚོད་ཐུང་ངུའི་ནང་ཀ་ཁ་སུམ་ཅུ་ཤར་མར་འབྲི་ཐུབ་པ་མཐོང་བས། ཁོ་དགའ་
དྲགས་ཏེ་ཅི་བྱེད་འདི་བྱེད་མི་ཤེས་པར་གྱུར། ང་ལོ་བདུན་པ་ལ་སོན་དུས།
ཨ་ཕ་དང་ཨ་མས་ང་སློབ་ཆུང་དུ་བསྐྱལ། དུས་དེ་ནས་བཟུང་། ཁོ་གཉིས་
ཀྱིས་ནམ་རྒྱུན་ང་ལ་རང་མི་རིགས་གྱི་ཡི་གེ་ཤེས་དགོས་པར་མ་ཟད། རྒྱའི་
སྐད་ཡིག་ཀྱང་ཤེས་དགོས་ཞེས་ནན་སྐུལ་བྱས། ངས་ཀྱང་ཁོ་གཉིས་ཀྱི་རེ་བ་
ལྟར་འབད་བརྩོན་ལྷོད་མེད་བྱས་པས་སྦྱངས་འབྲས་ཀྱང་མི་དམན་པ་ཞིག་་་་་་
བླངས། ང་ལོ་བཅུ་གཉིས་པར་སློབ་ཆུང་ནས་མཐར་ཕྱིན། ལོ་དེར། ངའི་
ཨ་མར་ནད་ལྕི་མོ་ཞིག་ཕོག་སྟེ་གློ་བུར་དུ་ང་ཚོ་དང་གཏན་དུ་ཁ་གྱེས། འདའ་
ཁར། ཨ་མས་ཨ་ཕའི་ལག་པར་དམ་པོར་འཇུས་ཏེ་བུ་མོ་འདི་ལ་ཅིས་ཀྱང་
དཔེ་ཆ་ཞིག་འདོན་དུ་འཇུག་དགོས་ཞེས་ཡང་ཡང་བཤད། ཨ་མས་ད་དུང་
ངའི་ལག་པར་དམ་པོར་འཇུས་ཏེ་ཁྱོད་ཀྱིས་ནམ་ཡང་ཨ་ཕའི་ཁར་ཉན་ནས་་་
སློབ་སྦྱོང་བཟང་བོ་བྱེད་དགོས་ཞེས་གདམས། ཨ་མ་ཚེ་ལས་འདས་རྗེས། ཨ་
ཕས་སྡུག་བསྔལ་ཡོད་ཚད་ཁོག་ཏུ་བཅུག་སྟེ་དཀའ་བ་གྲངས་མེད་མྱངས་ནས་་
ང་དམའ་རིམ་སློབ་འབྲིང་དུ་བསྐྱལ། དེ་དུས། སྡེ་བའི་ནང་གི་རྒན་པ་མང་
བོས་ཁོ་ལ་རྐྱ་ཡ་མ་ཞིག་མཐུད་ནས་ཡོད་དགོས་ཚུལ་དང་། ཁྱིམ་དུ་བདག་མོ་
ཞིག་མེད་ན་མི་ཆོག་ཚུལ་སོགས་གང་མང་བཤད་མོད། ཁོའི་བློ་ངོའི་ཐག་ཆོད་
གཏན་ནས་བསྐུལ་མ་ནུས། དམའ་རིམ་སློབ་འབྲིང་ནས་མཐར་ཕྱིན་རྗེས།
ངས་ཨ་ཕ་གཅིག་པུས་དེ་འདྲའི་དཀའ་སྡུག་ཅིག་མྱོང་བཞིན་པ་མཐོང་བས། །
སེམས་ཀྱིས་མ་བཟོད་པར་མཐོ་རིམ་སློབ་འབྲིང་ལ་རྒྱུགས་མ་སྤྲད། རྗེས་སུ་
ཡུལ་ལ་ལོག་རྗེས། ངས་རང་གིས་མཐོ་རིམ་སློབ་འབྲིང་དུ་རྒྱུགས་མ་འཕྲོད་
257



བསླུ་བྲིད། -
ཅེས་རྫུན་བཤད། ཨ་ཕས་ང་ལ་སེམས་གསོའི་ཚུལ་དུ་ལོ་གཅིག་ལ་བསྐྱར་སྦྱོང་
བྱས་རྗེས་ཡང་བསྐྱར་རྒྱུགས་ལོངས་ཞེས་ཡང་ཡང་སྐུལ་མ་བྱས་མྱོང་། རྗེས་སུ།
ཨ་ཕས་ང་ཁོའི་ཆེད་དུ་རྒྱུགས་ལ་མ་ཞུགས་པ་ཤེས་པས། ང་ལ་ཁྱོད་ཀྱིས་ཨ་
མའི་རེ་བ་སྟོང་ཟད་དུ་བཏང་ཟིན་ཅེས་ལེ་བདའ་བྱས། ལོ་གཅིག་གཉིས་
ཙམ་འགོར་རྗེས། ཁོས་ང་ལ་ལེ་བདའ་མི་བྱེད་པར་སྔར་བཞིན་བྱིས་པ་ཆུང་
ཆུང་ལྟར་གཅེས་པར་བྱེད། ང་གཉེན་བསྒྲིགས་ནས་ཁྱིམ་བཅོས་རྗེས་ཀྱང་ཁོས་
ང་ལ་སྔར་ལྟར་གཅེས། ཕྱི་རོལ་ཏུ་སོང་ནས་ཕྱིར་ཡུལ་ལ་ལོག་དུས། ནམ་
ཡིན་ཀྱང་ང་ལ་སྐྱེས་ཤིག་ཆག་མེད་དུ་ཁྱེར་ནས་ཡོང་ངེས།….....”
སྐབས་དེར། རྒྱ་སྒོ་ཙིར་སྒྲ་དང་བཅས་ཕྱེ་བྱུང༌། གཟུགས་སྟོབས་ཆེ་
ཞིང་བརྗིད་པའི་གསར་རྒོད་ཅིག་སྒོ་ཁ་རུ་འགྲེང་ཡོད་ལ། ཁོའི་རྗེས་སུ་རྟ་ར་
ར་ཞིག་འདུག རྟའི་རྒྱབ་ཏུ་མལ་ཐུལ་དང་ཏ་ལེན་སོགས་བཀལ་འདུག
གསར་བུས་ང་ལ་བལྟས་ནས་དགོད་ཙམ་བྱས་རྗེས་ཆོས་མཚོའི་ཕྱོགས་སུ་འཁོར།
ཆོས་མཚོ་གསར་རྒོད་དེའི་གན་དུ་བཅར་ནས་མཐུར་མདའ་བླངས་་་་་
ཏེ“ཨ་ཕ་ཅིའི་ཕྱིར་མ་ཡོང”ཞེས་དྲིས་པར།
གསར་བུས་རྟ་རྒྱབ་ནས་མལ་ཆས་དང་ཏ་ལེན་འབོགས་ཞོར་དུ་“ཁ་སང་
ཨ་ཕ་ལ་གྲོང་ཁྱེར་ནས་བསྐུར་པའི་གདན་འདྲེན་ཞུ་ཡིག་ཅིག་འབྱོར་པས། ད་
ནངས་ང་བསླེབས་དུས་ཁོས་གྲོང་ཁྱེར་དུ་འགྲོ་བའི་གྲ་སྒྲིག་བྱས་འདུག ཁོས་
དེ་ནི་ཁོ་ལ་མཚོན་ན་ཆེས་དགའ་འོས་པའི་དོན་དག་ཅིག་ཡིན་ཟེར། ངས་ཇི་
ལྟར་བཀག་ཀྱང་མ་ཁོགས་པས་ཁོ་ལ་སྒོར་ཉིས་བརྒྱ་བྱིན་ནས་ཁོའི་འདོད་ཐོག་
ཏུ་བཞག ང་ཡོང་ཁར། ཁོའང་འགྲུལ་སྐྱེལ་རླངས་འཁོར་ལ་བསྡད་ནས་རྫོང་
258



– ཨ་ཁུ་ཐོད་པ་ལ་བཅར་འདྲིར་ཕྱིན་པ།
ཐོག་ཏུ་བུད་སོང་།”
སྐད་ཆ་དེ་ཐོས་རྗེས། ང་རང་གི་རྣ་བ་ལའང་ཡིད་མི་ཆེས་པར་གྱུར།
“ཨ་ཁུ་ཐོད་པ་ལ་དེ་འདྲའི་ཐུག་དཀའ་བ་ཞིག་ཅི་ཡིན་ནམ”ཞེས་ཁ་ནས་ཤུབ་
བུར་སྨྲས།
ཆོས་མཚོས་ཁ་ཕྱིར་འཁོར་ནས་ངའི་ངོ་ལ་ལྟ་ཙམ་བྱས་རྗེས། སླར་ཡང་
ཕྱིར་འཁོར་ནས་ཁོའི་ཁྱོ་བོ་ལ“མགྲོན་པོ་འདི་ནི་གྲོང་ཁྱེར་གྱི《 དམངས་ཁྲོད་་་
རྩོམ་རིག》རྩོམ་སྒྲིག་ཁང་གི་རྩོམ་སྒྲིག་པ་རེད། ཁོ་ཆེད་དུ་འདི་རུ་ཨ་ཕ་ལ་
བཅར་འདྲི་བྱེད་དུ་ཡོང་བ་རེད། ཡིན་ནའང་ཨ་ཕ་གཅིག་པུ་གྲོང་ཁྱེར་དུ་བུད་
སོང་བས། ད་ཇི་ལྟར་བྱ”ཟེར།
གསར་རྒོད་དེ་ཡང་གཏོལ་མེད་དུ་འདུག་པ་ལས་སྐད་ཆ་ཅི་ཡང་མ་་་་་
བཤད། །
“ཨ་ཁུ་ཐོད་པ་ཁོང་དངོས་སུ་ང་ཚོའི་བྱ་འགུལ་ལ་ཞུགས་ཐུབ་སོང་ན།
དེ་ལས་དགའ་འོས་པ་ཞིག་གང་ན་ཡོད། ཁོང་གི་འཚོ་བའི་ཐད་ལ་ཁྱོད་ཚོས་
སེམས་ཁུར་བྱེད་མི་དགོས། སང་ཉིན་ང་གྲོང་ཁྱེར་དུ་འགྲོ་རྒྱུ་ཡིན། ངས་ཁོང་
ལ་ཞབས་ཞུ་ཡག་པོ་བྱ་ངེས་ཡིན།”
ངས་དེ་ལྟར་བཤད་པས་ཁོ་གཉིས་ཀྱང་སེམས་ཁ་བདེ་སོང་། དེ་ནས་ང་
ཚོས་ཇ་འཐུངས་ཤིང་ཟ་མ་ཟ་ཞོར་ལ་ཨ་ཁུ་ཐོད་པའི་སྐོར་གྱི་ཁ་བརྡ་གང་མང་
བྱས། །
ཉི་མ་ནུབ་རིར་ཡོལ་དུས། ངས་ཆོས་མཚོ་བཟའ་ཟླ་གཉིས་ལ་བདེ་
འཚམས་ཞུས་ཏེ་བཀྲ་ཤིས་བཟང་བོ་ཚང་ལ་སོང་། དགོང་མོ་དེར། བཀྲ་ཤིས་
259



-
-
བསླུ་བྲིད།
བཟང་བོ་དང་ངེད་གཉིས་ཁོ་ཚང་གི་འགྲུལ་ཁང་དུ་ཉལ་ནས་འདས་ཟིན་པའི་
སློབ་འབྲིང་སྐབས་ཀྱི་ལོ་ཟླ་དེ་དག་ཕྱིར་དྲན་བྱེད་ཞོར་ལ་ཁ་བརྡ་གང་མང་བྱས་
ནས་ནམ་དཀྱིལ་བཟུར་ཟིན། །
ཕྱི་ཉིན་ནམ་ལངས་མ་ཐག བཀྲ་ཤིས་བཟང་བོ་དང་ཆོས་མཚོའི་ཁྱོ་ག་
གཉིས་ཀྱིས་རྟ་ཐོག་ནས་ང་གཉན་པོ་རྫ་རྟིང་གི་སུམ་མདོ་དེར་བསྐྱལ་ཟེར།
སུམ་མདོ་དེར་བསླེབས་ན་རྫོང་ཐོག་ཏུ་འགྲོ་བའི་འགྲུལ་སྐྱེལ་རླངས་འཁོར་ལ་་
འདུག་ཐུབ། ངས་འདང་ཞིག་བརྒྱབ་རྗེས་རང་ཉིད་རྐང་ཐང་ལ་སོང་ནའང་
འགྲུལ་སྐྱེལ་རླངས་འཁོར་གྱི་རྗེས་སུ་ཆོད་པས། ཁོ་གཉིས་ལ་སྐྱེལ་མ་བྱེད་དུ་མ་
བཅུག
དེ་ལྟར་ཐེངས་དེའི་དོན་བྱ་ཕྱེད་འགྲུབ་ཕྱེད་ལྷག་ངང་ང་ཕྱིར་གྲོང་ཁྱེར་
དུ་འཁོར་བའི་ལམ་ལ་ཆས།
260



- ཆོས་སྒྲོན་དང་མོའི་བུ་བློ་ལྡན།
ཆོས་སྒྲོན་དང་མོའི་བུ་བློ་ལྡན།
ངས་བྲིས་ཚར་བའི་སྒྲུང་གཏམ་འདིའི་མ་ཡིག་ཁྱེར་ནས་ཕ་ཡུལ་དུ་ལོག་
པ་ཡིན།
ངའི་སྒྲུང་གཏམ་འདིའི་མི་སྣ་གཙོ་བོ་ནི་ཨ་མ་ཆོས་སྒྲོན་དང་མོའི་བུ་བློ་་
ལྡན་ཡིན། དུས་ཡུན་རིང་བོ་ཞིག་ལ། ཁོ་མ་བུ་གཉིས་ཀྱིས་ཧ་ཅང་དཀའ་
སྡུག་གི་འཚོ་བ་རོལ། སྒྲུང་གཏམ་འདིའི་མི་སྣ་གཙོ་བོ་གཞན་ཞིག་སྟེ། ཆོས་
སྒྲོན་གྱི་ཁྱོ་བོའམ་བློ་ལྡན་གྱི་ཕ་ནི་བློ་ལྡན་ཆུང་ངུའི་དུས་སུ་ཚེ་ལས་འདས་སོང་།
དེ་བས། བློ་ལྡན་ལོ་བརྒྱད་ལ་སོན་སྐབས་ཀྱི་ཉིན་ཞིག་ལ་གློ་བུར་དུ་ཨ་མ་ཆོས་
སྒྲོན་ལ་འདི་ལྟར་དྲིས།
“ངའི་ཨ་ཕ་གང་ལ་བུད་སོང་།”
ཨ་མ་ཆོས་སྒྲོན་ཧད་ནས་ཅུང་ཙམ་བསྡད་རྗེས་ལྷོད་ལ་བབས་ཏེ་བཤད་
རྒྱུར།
“ཁོས་ངེད་མ་བུ་གཉིས་བསྐྱུར་ནས་ས་ཆ་གཞན་ཞིག་ལ་བུད་སོང་།”
261



བསླུ་བྲིད།
བློ་ལྡན་གྱིས་ཅི་ཡིན་ཧ་མ་གོ་བར་མུ་མཐུད་དུ་དྲིས།
“ཁོ་ས་ཆ་གང་དུ་བུད་སོང་། ཕྱིར་ལ་མི་ཡོང་དོན་ཅི་ཡིན་ནམ།”
ཨ་མ་ཆོས་སྒྲོན་གྱིས་འདང་ཞིག་བརྒྱབ་སྟེ་འདི་ལྟར་ལན་བཏབ།
“ཁོ་ཤི་སོང་།”
བློ་ལྡན་གྱི་བྱིས་བློའི་དྲི་མ་མ་དག་པའི་སེམས་ཀྱིས་འཆི་བ་ཞེས་པའི་གོ་
དོན་ད་དུང་མི་ཤེས་པས། ཁོས་མིག་ཟུང་རྡེབ་ཙམ་བྱས་ནས་ཡང་བསྐྱར་དྲིས།
“ ཤི་སོང་ཞེས་པའི་དོན་ཅི་ཡིན།”
ཨ་མ་ཆོས་སྒྲོན་གྱི་སེམས་ལ་དགོད་རྒྱུ་ཞིག་ལངས་བྱུང༌། ཁྱོ་ག་འདས་
སྔ་བས་ད་ལྟ་ཁྱོ་ག་གླེང་དུས་མོའི་སེམས་ལ་སྡུག་བསྔལ་དེ་འདྲ་ཆེན་པོ་ཞིག་སྐྱེ་
མི་སྲིད། དེའི་མི་ཚད་རང་ཉིད་ཀྱི་ཕ་མ་དང་ཉེ་རིང་འགའ་ཡང་སྔ་རྗེས་སུ་
འདས་པས། མོས་འཆི་བ་ལ་ངེས་ཤེས་གསར་བ་ཞིག་རྙེད་ཡོད། །
བུ་བློ་ལྡན་ལ་འཆི་བའི་གོ་དོན་བདེ་བླག་ཏུ་རྟོགས་སུ་འཇུག་ཆེད། མོས་
བློ་ལྡན་ཆེད་དུ་ཉིན་འགའི་སྔོན་ལ་ཤི་ནས་གྲོག་ཤུར་ཞིག་ཏུ་གཡུགས་ཡོད་པའི་
ཁྱི་རྒན་དེའི་རོའི་གན་དུ་ཁྲིད། ཁྱི་རྒན་དེའི་རོ་རུལ་ནས་ཕྱོགས་བཞིར་དྲི་ངན་
གྱིས་ཁྱབ་འདུག མོས་ཁྱི་རྒན་དེའི་རུལ་བཞིན་པའི་རོ་ལ་མཛུབ་གུས་བསྟན་
ཏེ་འདི་ལྟར་བཤད། །
“འཆི་བ་ནི་རྣམ་ཤེས་ཕུང་བོ་དང་བྲལ་པ་རེད། རྣམ་ཤེས་མེད་པའི་
ཕུང་བོ་ནི་ཁྱི་རྒན་འདིའི་རོ་དང་འདྲ།”
བློ་ལྡན་གྱི་སེམས་ཀྱི་དོགས་གཞི་དེ་སྔར་ལས་ཇེ་ཆེར་གྱུར། ཁོས་མིག་
ཟུང་རྡེབ་ཙམ་རྡེབ་ཙམ་བྱེད་ཞོར་དུ་འདི་ལྟར་དྲིས།
262



ཆོས་སྒྲོན་དང་མོའི་བུ་བློ་ལྡན།
“འཆི་བ་ནི་རྣམ་ཤེས་ཕུང་བོ་དང་བྲལ་པ་ཡིན་ན། རྣམ་ཤེས་ཕུང་བོ་
དང་བྲལ་རྗེས་གང་དུ་སོང་བ་རེད།”
གནད་དོན་འདི་ཨ་མ་ཆོས་སྒྲོན་ལ་མཚོན་ན་ཧ་ཅང་ལན་འདེབས་སླ་བ་
ཞིག་རེད། མོས་འདང་ཅི་ཡང་རྒྱག་མ་དགོས་པར་བཤད་རྒྱུར།
“རྣམ་ཤེས་ཕུང་བོ་དང་བྲལ་རྗེས་ཡང་བསྐྱར་མིའམ་དུད་འགྲོ་སོགས་་་
འགྲོ་བ་རིགས་དྲུག་ཏུ་སྐྱེ་བ་བླངས་འགྲོ། ཁྱོད་ཀྱི་ཨ་ཕས་མི་ཚེ་འདིར་དགེ་བ་
མང་བོ་སྒྲུབ་མེད་ལ། སྡིག་པ་ཡང་མང་བོ་བསགས་མེད་པས། ངས་བལྟས་ན་
ཁོའི་སྐྱེ་བ་ཕྱི་མ་ལྷ་ཡུལ་དུ་སྐྱེ་མི་སྲིད་ལ། དམྱལ་ཁམས་སུའང་ལྷུང་མི་དཔེ།
མ་མཐར་ཡང་མི་ཞིག་གི་ལུས་རྟེན་འཐོབ་ངེས་རེད།”
དེ་ལྟར་བཤད་རྗེས། འཛུམ་བཞིན་བློ་ལྡན་གྱི་མགོ་ལ་རེག་རེག་འགའ་
བྱས་ནས་ཕྱིར་ཁྱིམ་དུ་ལོག
བུ་བློ་ལྡན་གྱིས་རུལ་བཞིན་པའི་ཁྱི་རྒན་དེའི་རོ་ལ་ལྟ་བཞིན་སེམས་ལ་་་
ལན་རེར་འཆི་བའི་གོ་དོན་རྟོགས་པའམ། ལན་རེར་འཆི་བའི་གོ་དོན་མ་
རྟོགས་པའི་ཚོར་སྣང་ཞིག་སྐྱེས། ཡིན་ནའང་རང་གི་ཨ་ཕ་ནམ་ཡང་མཐོང་མི་
ཐུབ་པ་གསལ་བོར་རྟོགས་བྱུང་། །
ཚེ་སྲོག་དང་རྣམ་ཤེས་སོགས་ནི་ནམ་རྒྱུན་ངའི་སྒྲུང་གཏམ་གྱི་མཚོན་བྱར་
གྱུར་ཡོད། ཡིན་ནའང་དེ་དག་གཏིང་ཟབ་ས་ཞིག་ནས་མཚོན་རྒྱུ་ནི་ལས་སླ་མོ་
ཞིག་མ་རེད། ང་གསར་རྩོམ་གྱི་ལས་ལ་ཐོག་མར་ཞུགས་དུས། ཟླ་རེར་སྒྲུང་
ཐུང་རེ་འབྲི་རྒྱུའི་འཆར་གཞི་འཐེན། ལོ་གཉིས་ཙམ་ལ། ངས་སྒྲུང་ཐུང་ཉི་ཤུ་
ལྷག་བྲིས་ཏེ་ཚགས་པར་དང་དུས་དེབ་ཀྱི་སྟེང་དུ་བཀོད་དེ་ཀློག་པ་པོས་དགའ་
26.3



བསླུ་བྲིད། -
བསུ་ཆེན་པོ་བྱས། ཡིན་ནའང་འཚོ་བའི་རྨང་གཞི་མཐུག་པོ་ཞིག་མེད་པས་
རྗེས་སུ་ང་ལ་འབྲི་རྒྱུ་མེད་པར་གྱུར། ང་སེམས་སྡུག་གི་ནང་དུ་ལྷུང་ཡོད་པ་
མཐོང་བས། ངའི་ཉེ་འཁོར་གྱི་གྲོགས་པོ་འགས་དུས་རྒྱུན་ང་ལ“འཚོ་བ་རང་
གི་གན་དུ་ཡོད”ཅེས་བཤད་ལ། ངས་ཀྱང་མཁས་པ་ཞིག་གམ་རྩོམ་རིག་མཁན་
པོ་ཆེ་གེ་མོས་དེ་འདྲའི་ལེགས་བཤད་ཅིག་གསུངས་མྱོང་བ་ཡིད་ལ་དྲན། ཡིན་
ནའང་ང་ལ་མཚོན་ན་དཀའ་ལས་ཆེན་པོ་འདུག ང་ཇི་ལྟར་གྲོང་ཁྱེར་གྱི་འཚོ་
བའི་ཁྲོད་དུ་ཟབ་ཞུགས་བྱས་ཀྱང་། ནམ་ཡང“གྲོང་ཁྱེར་གྱི་མི”ཤ་སྟག་ཅིག་
ཏུ་འགྱུར་མ་ཐུབ། ཕ་ཡུལ་གྱི་འདས་དོན་དག་ལ་ཕྱིར་དྲན་བྱེད་དུས། ངས་
ད་གཟོད་གསར་རྩོམ་གྱི་ཚོར་བ་དེ་རྙེད་ཐུབ། །
ངའི་སྒྲུང་གཏམ་གྱི་མི་སྣ་གཙོ་བོ་སྟེ། བློ་ལྡན་ཆུང་ངུའི་དུས་སུ་རྒྱལ་
ཡོངས་སུ་འཚོ་བ་དཀའ་སྡུག་ཆེ་བའི་དུས་སྐབས་དེ་དང་ཕྲད། ཨ་མ་ཆོས་སྒྲོན་
གྱིས་དུས་རྒྱུན་རང་ཉིད་ཀྱི་ཟས་སྐལ་བློ་ལྡན་ལ་བྱིན་ཅིང་། བློ་ལྡན་གྱིས་ཁོ་
གཉིས་ཀྱི་ཟས་སྐལ་ཟོས་རྗེས། ད་དུང་མ་བརྒྱགས་པར་ཨ་མའི་སྐམ་ཞིང་རིད་
པའི་ངོ་ལ་ཅེར་འདུག
ཉིན་ཞིག་གི་མཚན་མོར། ནམ་དཀྱིལ་བཟུར་ཟིན་ནའང་ཨ་མ་ཆོས་
སྒྲོན་ད་དུང་ཕྱིར་མ་བསླེབས། ཕྱི་རོལ་ཏུ་ཆར་བ་ཟིམ་ཟིམ་དུ་འབབ་བཞིན་
ཡོད་ལ། བློ་ལྡན་གྱི་སེམས་ལ་རིམ་གྱིས་འཇིགས་སྣང་ཞིག་སྐྱེས་ཏེ་སྐད་ཆུང་
ངུས་ངུས།
གློ་བུར་དུ། ཨ་མས་སྒོ་ཕྱེ་ནས་ནང་ལ་བསླེབས་ཤིང་། རྒྱབ་ཏུ་ལྗིད་
ཏིག་ཏིག་གི་ཁུག་མ་ཞིག་ཁུར་འདུག མོས་རྒྱབ་ཀྱི་ཁུག་མ་ས་ལ་བཞག་རྗེས་
264



ཆོས་སྒྲོན་དང་མོའི་བུ་བློ་ལྡན།
དབང་མེད་དུ་དངན་པ་རིང་བོ་ཞིག་འཐེན། སྐམ་ཞིང་རིད་པའི་ངོ་ལའང་
འཛུམ་ཆུང་ཞིག་རྒྱས་བྱུང་། མོ་ཕར་སོང་ནས་ངུ་བཞིན་པའི་བློ་ལྡན་ལ་སེམས་
གསོའི་ཚིག་འགའ་བཤད་རྗེས། ཁུག་མའི་ནང་ནས་ཉུང་མ་འགའ་བླངས་ཏེ་
སླ་ངའི་ནང་ལ་བཞག་ཅིང་མེ་བུས་ནས་བཙོས།
འདི་ནི་ཨ་མ་ཆོས་སྒྲོན་བུ་བློ་ལྡན་གྱི་ཆེད་དུ་ཐེངས་དང་པོར་རྐུ་ལ་སོང་
བ་རེད། །
རིམ་གྱིས་ཁང་བའི་ནང་དུ་ཉུང་མའི་དྲི་ཞིམ་འཐུལ། ཨ་མས་ཚོས་མ་
ཐག་པའི་ཉུང་མ་དེ་དག་སྡེར་མའི་ནང་དུ་བླངས་ཏེ་བུ་བློ་ལྡན་ལ་ཟ་རུ་བཅུག
བུ་བློ་ལྡན་གྱིས་རླངས་པ་ལང་ལོང་འཐུལ་བཞིན་པའི་ཉུང་མ་དེ་དག་ལ་
བལྟས་བལྟས་རྗེས་མཆིལ་མ་ཞིག་མིད་དེ་རྔམ་ཟ་བྱེད་ཅི་ཐུབ་བྱས། །
ཨ་མས་བུ་བློ་ལྡན་གྱི་ཟ་ཚུལ་དེ་མཐོང་བས་དགོད་ཞོར་དུ་དལ་མོར་ཟོ་་
ཟེར། ཁོས་ཉུང་མ་ཅུང་ཆེ་བ་ཞིག་ཟོས་རྗེས་སྡེར་མའི་ནང་ལ་ཅེར་ནས་ཧད་
འདུག་པ་ལས་མུ་མཐུད་དུ་ཟ་མ་ཐུབ། ཨ་མས་ཀྱང་ཉུང་མ་ཞིག་བླངས་ཏེ་
ཟོས། ཡིན་ནའང་ཕྱེད་ཙམ་ལས་ཟ་མ་ཐུབ།
བུ་བློ་ལྡན་གྱིས་ཇ་དཀར་ཡོལ་གང་བླུགས་ནས་ཨ་མར་གཏད་དེ་ཨ་མ་ལ་
མུ་མཐུད་དུ་ཟ་རུ་བཅུག ཨ་མས་སེམས་འགུལ་ཐེབས་པའི་ངང་ཇ་ཁམ་གང་
འཐུངས་རྗེས་མིག་མཐར་མཆི་མ་འཁོར་ཏེ“ངའི་ཕོ་བ་འགྲངས་ཟིན། ངའི་ཕོ་
བ་འགྲངས་ཟིན”ཅེས་འཆད་ཞོར་དུ་ཉུང་མ་ཟ་འཕྲོ་དེ་བུ་བློ་ལྡན་ལ་བྱིན། །
བློ་ལྡན་གྱི་མིག་ཟུང་དུའང་མཆི་མ་འཁོར་བ་དང་། ཁོས་ཐེ་ཚོམ་ཅུང་
ཙམ་བྱས་རྗེས་ཨ་མའི་ལག་གི་ཉུང་མ་ཟ་འཕྲོ་དེ་ཚུར་བླངས་ནས་ཟོས། །
265



བསླུ་བྲིད། -
ལོ་གང་མང་ཞིག་གི་རྗེས་སུ། བློ་ལྡན་གྱི་ཡིད་ལ་ཚུལ་དེ་དྲན་དུས་མིག་
མཐར་དབང་མེད་དུ་མཆི་མ་འཁོར་ཡོང་། །
གསར་རྩོམ་གྱི་ལམ་དུ་ཞུགས་རྒྱུ་ནི་དེ་འདྲའི་ལས་སླ་མོ་ཞིག་གཏན་ནས་
མ་རེད། དེ་སྔོན་སྒྲུང་གཏམ་ཉི་ཤུ་ལྷག་བྲིས་རྗེས། ང་གསར་རྩོམ་ཕྱོགས་ཀྱི་
དཀའ་ཁག་ཆེན་པོ་ཞིག་ལ་ཐུག ང་ཐོག་མར་རང་ཉིད་ཀྱི་གསར་རྩོམ་གྱི་ནུས་
པར་དོགས་པ་སྐྱེས་ཤིང་། རྗེས་སུ་རང་ཉིད་འདི་ལྟར་མུ་མཐུད་དུ་གསར་རྩོམ་
གྱི་ལམ་དུ་ཞུགས་ན་ནོར་འཁྲུལ་ཞིག་ཡིན་མིན་ལའང་ཐེ་ཚོམ་སྐྱེས།
ཤི་མིན་གསོན་མིན་གྱི་རྣམ་པ་དེ་ལས་ཐར་ཆེད། ན་ནིང་ནས་བཟུང་
ངས་འོས་འཚམ་གྱི་ཁ་གཡོར་ས་རེ་བཙལ་ཏེ་ཕ་ཡུལ་དུ་གསར་རྩོམ་གྱི་རྒྱུ་ཆ་་་་
འཚོལ་སྡུད་བྱེད་དུ་སོང་། །
ང་ལ་མཚོན་ན་ཕ་ཡུལ་ནི་ལྷིང་འཇགས་ཀྱི་ཞིང་ཁམས་ཆུང་ཆུང་ཞིག་་་
རེད། ཕྱོགས་བཞི་རིས་བསྐོར་ཅིང་། སྡེ་འདབས་སུ་གྲམ་ཆུ་སྔོན་མོ་ཞིག་ཆད་
མེད་དུ་བཞུར་གྱིན་འདུག སྔོན་ཆད་ཕ་ཡུལ་དུ་སོང་ན་དེ་འདྲའི་སྟབས་བདེ་
ཞིག་མིན། ད་ལྟ་གཞུང་ལམ་ལེགས་པོ་བསྐྲུན་འདུག་པས་ཧ་ཅང་སྟབས་བདེ་
རུ་གྱུར་ཡོད། །
ལོ་དེར། ངའི་སྒྲུང་གཏམ་གྱི་མི་སྣ་གཙོ་བོ་སྟེ་བློ་ལྡན་ནི་བློ་ཕ་ལ་མི་འདྲི་
བའི་ལོ་ཚོད་ལ་བསླེབས། ལོ་དེར། གཞོན་ནུ་མ་ཞིག་གིས་བློ་ལྡན་གྱི་སེམས་
ཀྱི་སྒོ་མོ་ཡང་མོར་ཕྱེ།
ཁོ་གཉིས་ནི་སྟེས་དབང་གིས་ཕྲད་པ་ཡིན།
ལོ་དེའི་སྟོན་ཁར། ཨ་མ་ཆོས་སྒྲོན་ལ་གློ་བུར་ནད་ལྕི་མོ་ཞིག་ཕོག་སྟེ་
266



ཆོས་སྒྲོན་དང་མོའི་བུ་བློ་ལྡན།
ཉལ་སར་ལྷུང་། ཁྱིམ་གྱི་ཁུར་བོ་ཡོད་ཚད་བློ་ལྡན་གྱི་ཕྲག་ཏུ་ལྷུང་ཞིང༌། ཁོས་
ཀྱང་ལྗིད་ཏིག་ཏིག་གི་ཁུར་བོ་དེ་ཕྲག་ཏུ་བླངས།
དུས་ཡུན་རིང་བོ་ཞིག་ལ། བློ་ལྡན་ཅི་བྱ་གཏོལ་མེད་དུ་གྱུར། རྗེས་སུ་
ཁོ་ཡང་ཨ་མའི་ལམ་དེ་ལ་མི་ཞུགས་ཐབས་མེད་བྱུང་། བློ་ལྡན་ལ་ལམ་འདི་
ལས་ལམ་གཞན་མེད། འཚོ་བའི་ཆེད་དུ། ཁོས་ཀྱང་ཨ་མ་བཞིན་རྐུན་པོའི་
བརྟུལ་ཞུགས་འཛིན་དགོས་བྱུང་། །
མཚན་མོ་དེ་ནམ་རྒྱུན་དང་མི་འདྲ་བར་ཟླ་འོད་ཤིན་ཏུ་གསལ་ལ། ཆེད་
དུ་ཁོའི་བྱ་བ་སྤྱོད་པར་ལྟ་རྟོག་བྱེད་པ་དང་མཚུངས། ཟླ་འོད་ཁྲོད་ཀྱི་ཞིང་སྡེ་
ཆུང་ཆུང་ལྷིང་འཇགས་ཀྱི་ངང་འདུག་ཅིང་། སྐབས་རེར་ཁྱིའི་ཟུག་སྐད་རེ་
གཉིས་ལས་ཅི་ཡང་ཐོས་རྒྱུ་མི་འདུག
དེ་འདྲའི་མཛེས་སྡུག་གི་ཟླ་འོད་ཁྲོད་དུ་བློ་ལྡན་གྱིས་རང་གི་བྱ་བ་སྤྱོད་
པ་དྲན་པས་གློ་བུར་དགོད་བྲོ་བ་ཞིག་བྱུང་། ཡིན་ནའང་ཁོ་དགོད་ཙམ་བྱེད་
པ་ལས་ཐབས་གཞན་མེད།
ཁོ་ཞིང་ཁར་བསླེབས་དུས། གློ་བུར་མདུན་ཕྱོགས་སུ་ནག་ཡོར་ཡོར་གྱི་
གྲིབ་མ་ཞིག་འགུལ་བཞིན་པ་མཐོང་། ཟླ་འོད་ལ་བརྟེན་ནས་ཁོས་དེ་ནི་བུད་
མེད་ཅིག་གི་གཟུགས་རིས་ཡིན་པ་ཤེས་པས། རྐང་འཇབ་ལག་འཇབ་ཀྱིས་
ཕར་སོང་།
ཁོ་བུད་མེད་དེའི་གན་ལ་བསླེབས་དུས། བུད་མེད་དེས་ད་དུང་ཅི་ཡང་
ཚོར་མི་འདུག ཁོས་བློ་རྩེ་གཅིག་སྒྲིམ་གྱིས་ཞིང་ནང་དུ་ཉུང་མ་རྐོ་བཞིན་པའི་
བུད་མེད་དེའི་རྒྱབ་ངོས་སུ་ཅེར་ནས་ཡུད་ཙམ་བསྡད་རྗེས། གློ་བུར་དུ་ཁ་
267



བསླུ་བྲིད།
གྲགས་སོང༌།
“ ཨ་རོག”
བུད་མེད་དེ་ཚབ་ཚུབ་ཀྱིས་ཡར་ལངས་ཏེ་ཁ་ཕྱིར་འཁོར་ནས་ཡ་མཚན་
སྐྱེས་པའི་མིག་མདངས་ཀྱིས་ཁོ་ལ་ཅེར་འདུག
དེ་ནི་ལྟ་བས་ཆོག་མི་ཤེས་པའི་གཞོན་ནུ་མ་ཞིག་རེད། ཟླ་འོད་འོག་ཏུ་
གསལ་བོར་མི་མཐོང་ཡང་། མོའི་ངོ་གདོང་ཡོངས་སུ་དམར་པོར་གྱུར་འདུག་
པ་ཁོ་ཐག་རེད།
ཚུལ་དེ་མཐོང་བས། ཁོས་དགོད་ཙམ་བྱས་ཏེ་གཞོན་ནུ་མར་སེམས་
གསོ་བྱས། །
“མ་སྐྲག མ་སྐྲག ངའང་ཁྱོད་དང་འདྲ་བར་ཉུང་མ་རྐོ་རུ་ཡོང་བ་
ཞིག་ཡིན།”
བུ་མོ་དེས་ཧད་ནས་ཁོ་ལ་ཡུད་ཙམ་ཅེར་རྗེས། གློ་བུར་དུ་སྐད་དམའ་
མོས་བགད་བྱུང་། དྭངས་ཤིང་གསལ་བའི་དགོད་སྒྲ་དེ་ཟླ་འོད་ཀྱི་འོག་ཏུ་
འཕུར་སྐྱོད་བྱེད་བཞིན་འདུག
ཁོ་ཡང་དགོད་ཞོར་དུ་འདི་ལྟར་དྲིས།
“ཁྱོད་ཀྱི་མིང་ལ་ཅི་ཟེར།”
“ཉི་མ་ལྷ་མོ།” གཞོན་ནུ་མས་དགོད་ཞོར་དུ་ལན་བཏབ།
ཉི་མ་ལྷ་མོ། ཉི་མ་ལྷ་མོ། སྙན་ཞིང་འཇེབས་པའི་མིང་དེ་ཐོས་པས་
ཁོའི་ལུས་སེམས་ཧྲིལ་བོར་དགའ་བདེའི་ཚོར་བ་ཞིག་གིས་ཁྱབ།
ན་ནིང་ང་ནི་ཉི་མ་ནུབ་རིར་ཡོལ་ཁར་ཕ་ཡུལ་དུ་བསླེབས་པ་ཡིན། ང་
268



ཆོས་སྒྲོན་དང་མོའི་བུ་བློ་ལྡན།
ཚོའི་སྡེ་བའི་མིང་ལ་རྣ་ལུང་ཟེར་ཞིང་། ཅིའི་ཕྱིར་དེ་འདྲའི་སྙན་ཞིང་འཇེབས་
པའི་མིང་ཞིག་བཏགས་པ་ངས་ཀྱང་མི་ཤེས། ང་འགྲུལ་སྐྱེལ་རླངས་འཁོར་
རྙིང་བ་དེ་ལས་མར་བབས་ནས་ཡར་མར་ལ་ལྟ་དུས། ཕྱོགས་བཞིའི་རི་ཀླུང་
དག་རབ་རིབ་ཏུ་གྱུར་འདུག འགྲུལ་སྐྱེལ་རླངས་འཁོར་རྙིང་བ་དེས་ང་བསྐྱུར་
ནས་བྱ་འཕུར་བ་ལྟར་མདུན་ཕྱོགས་སུ་བསྐྱོད།
རྗེས་སུ། ངའི་སྒྲུང་གཏམ་གྱི་མི་སྣ་གཙོ་བོ་བློ་ལྡན་དང་ཉི་མ་ལྷ་མོ་ཟེར་
བའི་བུ་མོ་དེ་གཉིས་གཅིག་སེམས་གཅིག་ལ་ཆགས་ཏེ་བརྩེ་དུངས་ཀྱི་མྱུ་གུ་་་་་
འབུས། འཚོ་བའི་ཆེད་དུ། སྐབས་རེར་ཁོ་གཉིས་ད་དུང་སྔོན་དང་འདྲ་བར་
རྐུ་ལ་ཆས་དགོས། །
རང་ཁྱིམ་གྱི་གནས་ཚུལ་ཅི་འདྲ་ཞིག་ཡིན་པ་ཨ་མ་ཆོས་སྒྲོན་གྱི་སེམས་ན་
ཁྲིགས་ཁྲིགས་ཡིན། ཉལ་སར་ལྷུང་བ་ནས་བཟུང་ཟ་མ་ཞིག་ནམ་ཡང་ཆད་མ་
མྱོང་བས། མོའི་སེམས་ལ་དོགས་པ་སྐྱེས་ཤིང་རིམ་གྱིས་བུ་བློ་ལྡན་ཡང་རང་
དང་འདྲ་བར་རྐུན་པོའི་ལམ་ལ་ཞུགས་ཟིན་པ་ཤེས།
ཉིན་དེར་ནུབ་འཚལ་འཐུངས་རྗེས། མོས་བུ་བློ་ལྡན་རང་གི་གན་དུ་
བོས་ཏེ་མིག་མཐར་མཆི་མ་འཁོར་བཞིན་འདི་ལྟར་བཤད།
“ ཨ་བུ་རྒོད་པོ། ཁྱོད་ཀྱིས་ཨ་མའི་ཆེད་དུ་དཀའ་ལས་གང་མང་མྱངས། །
འདི་ཐམས་ཅད་ཨ་མ་ལན་པ་རེད། བུ་ཡ། ཨ་མས་ཁྱོད་ཀྱིས་ཨ་མའི་ཆེད་དུ་
བྱ་བ་ཅི་ཞིག་ལས་བཞིན་པ་གསལ་བོར་ཤེས། ཨ་མ་དངོས་གནས་འཆི་རན་
འདུག ཡིན་ནའང་རང་སྲོག་རང་གིས་མ་བཅད་ན་འཆི་ཡང་མི་ཐུབ། རྗེས་
སུ། ཁྱོད་ཀྱིས་ཡིད་ལ་འཛིན་རྒྱུ་ཞིག་ནི། ཨ་མ་ལྟོགས་གྲིར་ཤི་རུང་ཁྱོད་རྐུ་ལ་
269



བསླུ་བྲིད། -
འགྲོ་མི་ཆོག”
སྐད་ཆ་བཤད་ནས་མཚམས་འདིར་བསླེབས་དུས། ཨ་མ་ཆོས་སྒྲོན་
དབང་མེད་དུ་ངུས།
བུ་བློ་ལྡན་གྱིས་ཨ་མའི་ལག་ཟུང་ལ་དམ་པོར་འཇུས་ཏེ་ངུ་ངག་གིས་་་་
བཤད་རྒྱུར།
“ཨ་མ་ལགས། ཁྱེད་ཀྱི་ཆེད་དུ་ངས་ཅི་ཡང་སྒྲུབ་ཆོག”
དེ་ལྟར་བཤད་རྗེས། བློ་ལྡན་ཕ་གིའི་མཆོད་ཁྲིའི་མདུན་དུ་སོང་ནས་
རྗེས་སོར་རྐུ་ལ་མི་འགྲོ་བའི་མནའ་བསྐྱལ།
དེའི་དུས། ཁོ་དང་ཉི་མ་ལྷ་མོའི་བར་གྱི་འབྲེལ་བ་དེ་ད་དུང་ཨ་མར་
བཤད་མེད། ཕྱི་ཉིན། ཁོས་མདང་དགོང་གི་དོན་དག་རྣམས་ཇི་མ་ཇི་བཞིན་
དུ་ཉི་མ་ལྷ་མོར་བཤད་ཅིང་། ཉི་མ་ལྷ་མོས་ཉན་རྗེས་སེམས་ལ་དགའ་སྤྲོའི་
ཚོར་སྣང་ཞིག་ངང་གིས་རྒྱས་བྱུང་། །
ཕ་ཡུལ་གྱི་ལུང་བར་ཞུགས་ཐེངས་རེར། ངའི་སེམས་ལ་རང་ཤུགས་སུ་
དགའ་སྤྲོའི་ཚོར་སྣང་ཞིག་རྒྱས་འོང་།
མདུན་ཕྱོགས་སུ་གསལ་ལ་མི་གསལ་བའི་གློག་འོད་ཅིག་འཚེར་བའི་་་་་
གནས་དེ་ནི་སློབ་ཆུང་ཡིན། ང་ཐད་ཀར་སློབ་ཆུང་གི་ཕྱོགས་སུ་སོང་། སློབ་
ཆུང་དུ་དྲག་རྩལ་བརྙན་ཕབ་ཅིག་སྟོན་བཞིན་ཡོད་ལ། ཕོ་མོ་རྒན་གཞོན་
རྣམས་ཙོག་པུར་བསྡད་དེ་མིག་ཟུང་འགུལ་ཙམ་ཡང་མི་བྱེད་པར་སྨྲ་བསམ་་་་
བརྗོད་འདས་ཀྱི་སྒམ་ཆུང་དེའི་ངོས་ལ་ཅེར་འདུག མཚམས་རེར“ཧ་ཧ”ཞེས་
གད་མོའང་དགོད་བཞིན་འདུག ངའང་མི་ཚོགས་ཀྱི་གཞུག་ཏུ་ལངས་ཏེ་
270



ཆོས་སྒྲོན་དང་མོའི་བུ་བློ་ལྡན།
བརྙན་ཕབ་ལ་བལྟས། སྐབས་དེར། མི་ཞིག་གིས་ངའི་ལག་པ་ནས་འཐེན་ཏེ་
མདུན་ཕྱོགས་ཀྱི་ཁང་བ་ཞིག་ཏུ་ཁྲིད། ཁང་བའི་ནང་ལ་སོན་རྗེས། ངས་ད་
གཟོད་ངའི་ལག་པ་ནས་འཐེན་མཁན་དེ་འདི་གའི་སློབ་ཆུང་གི་དགེ་རྒན་རིག་
ལྡན་ཡིན་པ་ཤེས། ངེད་གཉིས་སྔ་མོ་ནས་ངོ་ཤེས་ཡིན་ལ། ཁོས་ངའི་སྒྲུང་
གཏམ་ཡང་མང་བོ་ཞིག་བཀླགས་མྱོང་།
ཁོས་ང་ལ་ཇ་དཀར་ཡོལ་གང་བླུགས་རྗེས་བཤད་རྒྱུར། །
“ ཁྱོད་ཕ་ཡུལ་དུ་ཡོང་རྒྱུ་ཡིན་པ་ངས་སྔ་མོ་ནས་ཐོས་ཡོད། ད་ཐེངས་
ཡང་གསར་རྩོམ་གྱི་རྒྱུ་ཆ་བསྡུ་རུ་ཡོང་བ་མ་ཡིན་ནམ།”
ངས་མགོ་ལྕོག་ལྡེམ་ལྡེམ་བྱེད་ཞོར་དངན་པ་རིང་མོ་ཞིག་འཐེན་ཏེ་འདི་
ལྟར་བཤད།
“ན་ནིང་ཁྱོད་ཀྱིས་མཁོ་སྤྲོད་བྱས་པའི་རྒྱུ་ཆ་དེ་དག་གིས་ང་ལ་ཕན་ཆེན་
པོ་ཐོགས་སོང་། མིག་སྔར་ངའི་གསར་རྩོམ་གྱི་ཕྱོགས་ན་དཀའ་ཁག་ཆེན་པོ་
འདུག་པས། ཁྱོད་ཀྱིས་ང་ལ་རོགས་རམ་བྱེད་དགོས།”
“གསར་རྩོམ་བྱེད་མཁན་ཞིག་ལ་མཚོན་ན། ཆེས་ཆེ་བའི་སྡུག་བསྔལ་ནི་
རང་ཉིད་ཡིད་ཚིམ་པའི་བརྩམས་ཆོས་འབྲི་མི་ཐུབ་པ་དེ་ཡིན། ཡིན་ནའང་
ཁྱོད་ཀྱིས་སེམས་ཚེགས་མ་བྱེད། ངས་ཁྱོད་ལ་རྒྱུ་ཆ་ཧ་ཅང་ལེགས་པོ་ཞིག་མཁོ་
སྤྲོད་བྱ་ཆོག ད་ཐེངས་ངས་ཁྱོད་ལ་གཏམ་རྒྱུད་ཅིག་གི་ཟུར་ཙམ་ལས་གཏམ་
རྒྱུད་ཧྲིལ་བོ་ཇི་མ་ཇི་བཞིན་དུ་མི་བཤད། ཁྱོད་ཀྱིས་དེ་ལ་བརྟེན་ནས་སྒྲུང་
གཏམ་ཞིག་གསར་རྩོམ་བྱོས། སྒྲུང་གཏམ་དེ་གྲུབ་རྗེས། ངས་ཁྱོད་ལ་གཏམ་
རྒྱུད་དེ་ཁ་ཚང་བཤད་ཆོག”
271



བསླུ་བྲིད།
ཁོས་གོང་གི་སྐད་ཆ་དེ་དག་བཤད་རྗེས། འཛུམ་བཞིན་ང་ལ་ཅེར་
འདུག
ངས་ཁོ་ལ་བཀའ་དྲིན་ཆེ་ཞུས་རྗེས། རེ་བའི་མིག་གིས་ཁོའི་ངོ་ལ་བལྟས་
ནས་བསྡད།
ཁོས་གཡོ་སྒྱུའི་ངང་དགོད་ཙམ་བྱས་རྗེས་བཤད་རྒྱུར།
“ཆོས་སྒྲོན་ཞེས་པའི་ཨ་མ་ཞིག་ལ་བློ་ལྡན་ཟེར་བའི་བུ་ཞིག་ཡོད། འཚོ་
བའི་ཆེད་དུ་བློ་ལྡན་རྐུན་མར་གྱུར་ཅིང་རྗེས་སུ་སྲོག་ཁྲིམས་བཅད། ཡིན་
ནའང་གཏམ་རྒྱུད་འདིའི་མཇུག་འབྲས་ནི་བསམ་ཡུལ་ལས་འདས་པ་ཞིག་་་་་་
ཡིན།”
ན་ནིང་ང་ཕ་ཡུལ་ནས་ཕྱིར་ལོག་རྗེས། ངས་རིག་ལྡན་གྱིས་མཁོ་སྤྲོད་
བྱས་པའི་རྒྱུ་ཆ་དེ་དག་བཀོལ་ནས་སྒྲུང་གཏམ་ཞིག་གསར་རྩོམ་བྱས། ད་ལྟ་
ཁྱེད་ཀྱིས་ཀློག་བཞིན་པ་ནི་ངས་གསར་རྩོམ་བྱས་པའི་སྒྲུང་གཏམ་དེ་ཡིན།
བློ་ལྡན་གྱིས་ལྷའི་མདུན་དུ་རྗེས་སོར་རྐུ་མི་བྱེད་པའི་མནའ་བསྐྱལ་རྗེས།
རང་གི་ལག་ཟུང་ལ་བརྟེན་ནས་ཧུར་བརྩོན་བྱས་པས། ཁོ་མ་བུ་གཉིས་ལ་འཚོ་
བའི་ཕྱོགས་སུ་རིམ་གྱིས་དཀའ་ཁག་མེད་པར་གྱུར། ཁོ་དང་ཉི་མ་ལྷ་མོའི་བར་
གྱི་བརྩེ་དུངས་ཀྱང་ཉིན་རེ་ལས་ཉིན་རེར་ཇེ་ཟབ་ཏུ་གྱུར་ཅིང་། ཚེ་གང་བོར་
ལྷན་དུ་འགྲོགས་རྒྱུའི་དམ་བཅའ་བཞག
ཡིན་ནའང་། ལས་དབང་ཞེས་པ་ནི་ཅི་འདྲའི་གདུག་རྩུབ་ཆེ་བ་ཞིག་
རེད་ཨང་། ལོ་གཅིག་གི་རྗེས་སུ། བློ་ལྡན་གྱི་ཨ་མའི་ནད་གཞི་སྔར་ལས་ཇེ་
སྡུག་ཏུ་སོང་། སྨན་ཁང་དུ་ཁྱེར་ནས་གཤག་བཅོས་མ་བྱས་ན་བཅོས་ཐབས་
272



ཆོས་སྒྲོན་དང་མོའི་བུ་བློ་ལྡན།
མེད་ཟེར། གཤག་བཅོས་བྱས་ན་སྒོར་མོ་མང་བོ་དགོས་ལ། སྒོར་མོ་དེ་འདྲ་
མང་བོ་ཞིག་བློ་ལྡན་གྱིས་གང་ནས་ཁྱེར་ཡོང་། ཡིན་ནའང་ཁོས་བལྟས་བལྟས་
རིག་རིག་ལ་ཨ་མ་འཆི་རུ་འཇུག་མི་འདོད།
ཐབས་གཞན་མེད་པས་བློ་ལྡན་སྒོར་མོ་བསྐྱི་རུ་སོང་།
ཐོག་མར། ཁོ་ཨ་ཞང་ཆུང་བ་ཚང་ལ་སྒོར་མོ་བསྐྱི་རུ་སོང་། ཨ་ཞང་
ཆུང་བ་ནི་མི་ཧ་ཅང་སེམས་ཆུང་ཞིག་ཡིན་ལ། དུས་རྒྱུན་ངོ་ལ་སྐྱོ་མདངས་
ཤིག་ཤར་ཡོད། ཨ་ཞང་ཆུང་བས་བློ་ལྡན་གྱི་སྐད་ཆ་ཐོས་རྗེས། ཡུན་རིང་
ཞིག་ལ་ཁ་གཅིག་ཀྱང་མི་གྲག་པར་ཧད་ནས་བསྡད། རྗེས་སུ་ཁོ་གཉིད་ལས་
སད་པ་ལྟར་ནག་མོ་ལ་ལྡབ་ལྡིབ་ཀྱིས་སྐད་ཆ་མང་བོ་ཞིག་ལབ་མཐར། ཐད་
ཀར་ཤིང་ཁང་ནང་དུ་སོང་ནས་ལག་ལ་སྒོར་མོ་བཅུ་ཤོག་མང་བོ་ཞིག་དམ་པོར་
བ ཙིར་ཏེ་ཕྱིར་ཡོང་ནས་སྐྱོ་ངག་གིས་བཤད་རྒྱུར།
“འདི་ནི་ངེད་ཚང་གི་སྒོར་མོ་ཡོད་ཚད་ཡིན། ཁྱོད་ཀྱི་ཨ་མའི་སྨན་ཡོན་
བྱོས། རྗེས་སུ། ངའང་མོ་ལ་བལྟ་རུ་ཡོང་།” །
དེ་ནས་བློ་ལྡན་ཨ་ཞང་ཆེ་བའི་ཁྱིམ་དུ་སོང་། ཨ་ཞང་ཆེ་བ་ཁོ་ཚོ་དང་
སྡེ་བ་གཅིག་མིན། ཨ་ཞང་ཆེ་བ་ནི་ནམ་རྒྱུན་མི་སྤྲོ་སྣང་ཅན་ཞིག་ཡིན་ལ། བློ་
ལྡན་གྱི་སྐད་ཆར་ཉན་རྗེས། ངོ་མདོག་གློ་བུར་དུ་འགྱུར་ཡང་འདང་ཅི་ཡང་མི་
རྒྱག་པར་མདུན་ཕྱོགས་ཀྱི་ཞིང་ཚིགས་ཁ་རུ་རྩྭ་ཟ་བཞིན་པའི་ལུག་འགའ་ལ་་་
མཛུབ་གུས་བསྟན་ཏེ“མ་མོ་འདི་དག་ནི་ངེད་ཚང་གི་རྒྱུ་ནོར་ཡོད་ཚད་ཡིན།
ཁྱོད་ཀྱིས་ཐེད་ལ་སྒོར་མོ་འགར་རྗེས་ཤིག”ཅེས་བཤད་བྱུང་།
བློ་ལྡན་ལ་ཤ་ཉེ་ནི་ཨ་ཞང་འདི་གཉིས་ལས་མེད། ཐབས་གཞན་མེད་
273



བསླུ་བྲིད།
པས་བློ་ལྡན་ཉི་མ་ལྷ་མོ་ཚང་ལ་སྒོར་མོ་བསྐྱི་རུ་སོང་། ཉི་མ་ལྷ་མོའི་ཨ་ཕས་བློ་
ལྡན་ལ་སྙིང་རྗེ་ཚད་མེད་སྐྱེས། ཁོས་ཁྱིམ་གྱི་བ་མོ་གཅིག་པུ་དེ་བློ་ལྡན་ལ་བྱིན་
ཅིང་། ཉི་མ་ལྷ་མོའང་རོགས་ལ་མངགས།
རྗེས་སུ། བློ་ལྡན་སྡེ་བའི་ཁྱིམ་ཚང་རེ་རེར་སྒོར་མོ་བསྐྱི་རུ་སོང་། ཚང་
མས་ཅི་ཐུབ་ཀྱིས་ཁོ་ལ་རོགས་རམ་བྱས།
ཁོ་ལ་རོགས་རམ་བྱས་པའི་མི་དེ་དག་ལ་ཁོས་སེམས་གཏིང་ནས་བཀའ་
དྲིན་ཆེ་ཞུ་བཞིན་ཡོད། ཡིན་ནའང་ད་སྔ་བསྐྱིས་པའི་སྒོར་མོ་དེ་དག་གིས་སྨན་
ཡོན་གྱི་ཕྱེད་ཀའང་མི་འདང་།
ཁོས་ཉེ་ཆར་ཡུལ་ཚོའི་སྲིད་གཞུང་གིས་སྡེ་བར་རོགས་སྐྱོར་མ་དངུལ་ཞིག་
གནང་རྩིས་ཡོད་པ་ཐོས་རྗེས་སྡེ་དཔོན་ཚང་ལ་སྒོར་མོ་བསྐྱི་རུ་སོང་། སྡེ་དཔོན་
གྱིས་ཁོ་ལ་ནུས་ཚོད་ཀྱིས་རོགས་རམ་བྱས་ཤིང་། རོགས་སྐྱོར་མ་དངུལ་གཏན་
ནས་བསྐྱི་མི་རུང་ཟེར། །
ཐབས་བཀོད་གཞན་མེད་པས། མཇུག་མཐར་ཁོས་སྡེ་དཔོན་ཚང་ནས་
རོགས་སྐྱོར་མ་དངུལ་དེ་བརྐུས་ནས་སྨན་ཁང་ལ་སྤྲད་དེ་ཨ་མར་སྨན་བཅོས་་་
བྱས། ཡིན་ནའང་ཨ་མ་སྨན་ཁང་ལས་ཕྱིར་མ་བསླེབ་གོང་། ཁོ་སྤྱི་བདེ་མི་
སྣས་བཙོན་ལ་བཀག ཁོས་བརྐུས་པ་ནི་གྲངས་འབོར་ཧ་ཅང་ཆེ་བའི་རྒྱལ་
ཁབ་ཀྱི་རོགས་སྐྱོར་མ་དངུལ་ཡིན་པས། རྗེས་སུ་ཁོ་ལ་སྲོག་ཆད་ཀྱི་ཁྲིམས་ཕོག
སྡེ་མི་རྣམས་ཀྱིས་བློ་ལྡན་ལ་སྙིང་རྗེ་ཚད་མེད་བཅངས་ཡོད་ལ། ཁོས་ཨ་
མའི་ཆེད་དུ་རྐུ་བྱས་ནས་སྲོག་ཆད་ཀྱི་ཁྲིམས་ཕོག་པའི་དོན་དག་དེ་གནས་འདི་
ཡི་ཕོ་མོ་རྒན་གཞོན་ཀུན་གྱི་ཁ་ན་རླུང་ལྟར་སྒྲོག་བཞིན་ཡོད།
274



ཆོས་སྒྲོན་དང་མོའི་བུ་བློ་ལྡན།
“མ་གཞིར་ངས་ཁྱོད་ལ་བཤད་པའི་གཏམ་རྒྱུད་དེ་ནི་ང་ཚོའི་ས་ཆའི་ཕོ་
མོ་རྒན་གཞོན་ཀུན་གྱིས་ཁ་རུ་རླུང་ལྟར་སྒྲོག་བཞིན་པའི་གཏམ་རྒྱུད་ཅིག་ཡིན།
ཡིན་ནའང་ཁྱོད་ཀྱིས་དེ་གཏམ་རྒྱུད་གཞན་ཞིག་ཏུ་བསྒྱུར་འདུག”
ངའི་གྲོགས་པོ་རིག་ལྡན་གྱིས་ཅུང་སེམས་འགུལ་ཐེབས་པའི་ངང་དེ་ལྟར་
བཤད། སྐབས་དེར། ང་རིག་ལྡན་གྱི་མལ་ཁང་དུ་ཡོད་ལ། ཁོས་ངས་བྲིས་
པའི་སྒྲུང་གཏམ་དེ་ལ་ལྟ་བཞིན་ཡོད། །
ངས་ཅི་ཡང་མ་བཤད་པས། རིག་ལྡན་གྱིས་ང་ལ་ལྟ་ཙམ་བྱས་ཤིང་མུ་
མཐུད་དུ་བཤད་རྒྱུར།
“ གང་ལྟར་ཀྱང་ཁྱོད་ཀྱིས་བྲིས་པའི་སྒྲུང་གཏམ་འདི་ནི་དངོས་གནས་་་་
མིའི་ཡིད་སེམས་སྒུལ་ནུས་པ་ཞིག་རེད། ང་ཚོས་ཁྱོད་ཀྱིས་མཇུག་ཇི་ལྟར་བསྡུ་
བར་བལྟ།”
དེ་ལྟར་འཆད་ཞོར་དུ། ཁོས་དུ་བ་རྐང་གཅིག་ལ་མེ་བསྒོས་ཏེ་རྔུབ་
འཐེན་ཞིག་བྱས་རྗེས། མུ་མཐུད་དུ་སྒྲུང་གཏམ་ལ་བལྟས།
བློ་ལྡན་ལ་སྲོག་ཁྲིམས་བཅད་རྗེས། ཁོའི་ཤ་ཉེ་དང་གྲོགས་པོ་རྣམས་ཁོ་
ལ་བལྟ་རུ་སོང་། ཁོས་ཨ་མའི་ནད་གཞི་རིམ་གྱིས་དྲག་པ་ཐོས་རྗེས། ངོ་ལ་
དགའ་སྤྲོའི་འཛུམ་མདངས་ཤིག་རྒྱས་བྱུང་། ཡིན་ནའང་རྗེས་སུ་ཁོ་ནི་སེམས་
སྡུག་གི་གནས་སུ་ལྷུང་། ཁོས་ཤ་ཉེ་དང་གྲོགས་པོ་རྣམས་ལ་རྗེས་སོར་ཨ་མར་
ལྟ་རྟོག་རེ་བྱེད་དགོས་པའི་བཅོལ་གདམས་བྱས། ཤ་ཉེ་དང་གྲོགས་པོ་རྣམས་
ཀྱིས་ངུ་བཞིན་ཁས་ལེན་བྱས་ཤིང་། ཁོ་ལ་འབྲལ་ཁ་མའི་སེམས་གསོ་བྱས།
སྡེ་དཔོན་ཡང་བཙོན་ཁང་དུ་ཁོ་ལ་བལྟ་རུ་སོང་། ཁོས་སྡེ་དཔོན་ལ་
275



---
-
-
-
---
བསླུ་བྲིད།
སེམས་གཏིང་ནས་འགྱོད་བཤགས་བྱས་ཤིང་། སྡེ་དཔོན་གྱིས་བློ་ལྡན་གྱི་ཨ་
མའི་འཚོ་བའི་ཕྱོགས་ལ་སྡེ་བས་བཀོད་སྒྲིག་བྱ་ཆོག་ཅེས་ཁས་བླངས།
སྡེ་དཔོན་འགྲོ་ཁར། ཁོས་སྡེ་དཔོན་ལ་ཕྱག་ཅིག་བཙལ་ཏེ་ནན་ཏན་
གྱིས་འདི་ལྟར་བཤད། །
“ཁྱོད་ནི་ངོ་མ་མི་བཟང་ཞིག་རེད། སྐྱེ་བ་ཕྱི་མར་ངས་ཁྱོད་ལ་དྲིན་ལན་
གཟོ་ངེས།”
མཇུག་མཐར། ཁོའི་སྙིང་གི་ཐིག་ལེ་ཉི་མ་ལྷ་མོའང་ཁོ་ལ་བལྟ་རུ་སོང་།
ཉི་མ་ལྷ་མོས་བློ་ལྡན་གྱི་སྐམ་ཞིང་རིད་པའི་ཚུགས་ཀ་མཐོང་བས། ཁོའི་མགྲིན་
པར་དམ་པོར་འཁྱུད་དེ་སྐད་ཆེན་པོས་ངུས།
བློ་ལྡན་གྱིས་ཉི་མ་ལྷ་མོའི་མགོ་ལ་བྱིལ་བྱིལ་བྱེད་ཞོར་དུ་དལ་མོར་བཤད་
རྒྱུར། །
“སྙིང་ཉེ་ལགས། མ་ངུ་མ་ངུ་། རྗེས་སོར་ཁོམ་པ་རེ་ཡོད་ན་ངའི་ཨ་
མར་སྐོར་རེ་རྒྱག་རྒྱུ་མ་བརྗེད………….”
ཉི་མ་ལྷ་མོས་རང་གི་སྙིང་གི་དུམ་བུ་སྟེ་བློ་ལྡན་རང་ཉིད་དང་གཏན་དུ་
བྲལ་འགྲོ་བ་ཚོར་པས། བློ་ལྡན་ལ་སྔར་ལས་དམ་དུ་འཁྱུད་དེ་ངུ་མ་སྔངས་
ཀྱིས་ཅི་ཞིག་ལབ་བཞིན་འདུག །
བློ་ལྡན་ལ་སྲོག་ཁྲིམས་གཅོད་པའི་ཉིན་དེའི་ཕྱིར་དྲོར། ཉི་མ་ལྷ་མོས་ཨ་
མ་ཆོས་སྒྲོན་བསྐྱོར་ནས་སྨན་ཁང་ལས་བུད། ཁོ་གཉིས་སྲང་ལམ་གྱི་བཞི་མདོ་
ཞིག་ལ་བསླེབས་དུས། ཨ་མ་ཆོས་སྒྲོན་གྱི་རྣ་ལམ་དུ་གསལ་ལ་མི་གསལ་བའི་
བོའུ་སྐད་ཅིག་གྲགས་བྱུང་། མོ་ཧད་ནས་ཅུང་ཙམ་བསྡད་རྗེས། སྙིང་གི་
276



ཆོས་སྒྲོན་དང་མོའི་བུ་བློ་ལྡན།
འཕར་ཚད་ཀྱང་ཇེ་མགྱོགས་སུ་སོང་ཞིང་། ཉི་མ་ལྷ་མོས་བསྐྱོར་ནས་ཚབ་ཚུབ་
ཀྱིས་ཕ་ཡུལ་ལ་ལོག་པའི་ལམ་དུ་ཞུགས…...
ངའི་སྒྲུང་གཏམ་མཚམས་འདི་ནས་ཡོངས་སུ་མཇུག་རྫོགས་སོང་། རིག་
ལྡན་གྱིས་མཇུག་མཐའི་ཤོག་ལྷེ་དེ་ལ་ཅེར་ནས་ཧད་དེ་འགུལ་ཙམ་ཡང་མི་བྱེད།
ཡུན་རིང་བོ་ཞིག་འགོར་རྗེས། རིག་ལྡན་གྱིས་དལ་མོར་མགོ་ཡར་དགྱེ་
སྟེ་སྒྲུང་གཏམ་གྱི་མ་ཡིག་ང་ལ་སྟེར་ཞོར་འདི་ལྟར་བཤད། “ངོ་མ་མིའི་ཡིད་
སེམས་སྒུལ་ནུས་པའི་གཏམ་རྒྱུད་ཅིག་རེད། ཡིན་ནའང་ངས་ཁྱོད་ལ་བཤད་
རྒྱུའི་གཏམ་རྒྱུད་དེ་འདི་དང་གཏན་ནས་མི་འདྲ།”
ཁོའི་སྐད་ཆ་དེས་ང་ལ་སྤྲོ་བ་ཆེན་པོ་བསྐྱེད། ངས་ཀྱང་གཏམ་རྒྱུད་དེ་
དངོས་གནས་ཅི་འདྲ་ཞིག་ཡིན་པ་ཤེས་འདོད་པས། ཁོའི་སྐད་ཆ་བཤད་པར་
སྒུག
འོན་ཀྱང་ཁོས་ངའི་བསམ་དོན་རྟོགས་པ་བཞིན་བསམ་གཟས་ནས་འདི་
ལྟར་བཤད། །
“ཟ་མ་ཟོས་རྗེས། ངས་ཁྱོད་ལ་གཏམ་རྒྱུད་དེ་དལ་མོར་བཤད་ཆོག”
ངེད་གཉིས་ཀྱིས་ཟ་མ་ཟ་ཞོར་དུ་ངས་བྲིས་པའི་སྒྲུང་གཏམ་དེའི་སྐོར་་་་་
གླེངས། ཁོ་ནི་རྩོམ་སྒྲིག་པ་རྒན་པ་ཞིག་དང་འདྲ་བར་ངའི་སྒྲུང་གཏམ་ལ་
བསམ་འཆར་མང་བོ་བཏོན། ཁོས་བཏོན་པའི་བསམ་འཆར་དེ་དག་ནི་འོས་
ཤིང་འཚམ་པ་ཞིག་ཡིན་པས། ང་ལ་མཚོན་ན་ངོ་མས་རིན་ཐང་ཆེན་པོ་འདུག
ཟ་མ་ཟོས་རྗེས། ཁོས་ང་ལ་ཇ་བསྣན་ཅིང་དུ་བ་རྐང་གཅིག་ལ་མེ་བསྒོས་
ཏེ་གཏམ་རྒྱུད་བཤད་མགོ་བརྩམས།
277



བསླུ་བྲིད། -
འདི་ནི་གནའ་སྔ་མོའི་དུས་སུ་བྱུང་བའི་གཏམ་རྒྱུད་ཅིག་ཡིན། ཆོས་
སྒྲོན་ཞེས་པའི་བུད་མེད་ཐ་ཤལ་ཞིག་གིས་ལོ་ན་སུམ་ཅུའི་སྐབས་སུ་བྱིས་པ་ཞིག་
བཙས་ཤིང་མིང་ལ་བློ་ལྡན་ཞེས་བཏགས། བློ་ལྡན་ཆུང་དུས་རིག་པ་རྣོ་ལ་ཧ་
ཅང་པྲ་ཚག་ཅིག་ཀྱང་ཡིན། བློ་ལྡན་ལ་ཕུ་ནུ་གང་ཡང་མེད་པས་དུས་རྒྱུན་
བྱིས་པ་གཞན་གྱིས་ཐུབ་ཚོད་བྱེད། དེ་བས་བློ་ལྡན་གྱི་སེམས་སུ་རང་ཉིད་
ལའང་བྱིས་པ་གཞན་དང་འདྲ་བར་ཕུ་བོའམ་ནུ་བོ་ཞིག་ཡོད་ན་ཅི་མ་རུང་སྙམ།
ཉིན་ཞིག བློ་ལྡན་གྱིས་ཨ་མ་ཆོས་སྒྲོན་ལ་འདི་ལྟར་དྲིས།
“ང་ལ་ཅིའི་ཕྱིར་ཨ་ཕ་མེད་པ་ཡིན་ནམ།”
ཆོས་སྒྲོན་གྱིས་ཁོ་ལ་སྡང་མིག་ཅིག་བགྲད་དེ་སྐད་ཆེན་པོས་འདི་ལྟར་་་་
བཤད།
“ཁྱོད་ལ་ཨ་ཕ་ཞེས་པ་ཞིག་གཏན་ནས་མེད།”
དེ་ནས་བཟུང་། ཁོས་ཨ་མ་ཆོས་སྒྲོན་ལ་ཨ་ཕའི་སྐོར་གྱི་རྒྱུ་མཚན་ཞིག་
གཏན་ནས་དྲིས་མ་མྱོང་། སྐབས་རེར། བྱིས་པ་གཞན་དག་གིས་ཁོའི་ཨ་ཕའི་
སྐོར་གྱི་རྒྱུ་མཚན་དྲིས་ཚེ། ཁོས་མིག་ཟུང་ཆེ་ཆེར་བགྲད་དེ་འདི་ལྟར་ལན་
གདབ་ངེས།
“ང་ལ་ཨ་ཕ་ཞེས་པ་ཞིག་གཏན་ནས་མེད།”
རྗེས་སུ། བྱིས་པ་རྣམས་ཀྱིས་ཁོ་ལ“ཨ་ཕ་མེད་པའི་མི”ཞེས་འབོད་ཅིང་།
ཁོའི་སེམས་སུ་བརྗོད་མི་ཤེས་པའི་སྐྱོ་སྣང་ཞིག་གིས་ཁེངས་ཏེ་རིམ་གྱིས་ཁོ་ཁ་མི་
གྲག་པའི་བྱིས་པ་ཞིག་ཏུ་གྱུར།
བློ་ལྡན་ལོ་བཅུ་གཉིས་བཅུ་གསུམ་ཙམ་ལ་བསླེབས་དུས། ཆོས་སྒྲོན་
278



ཆོས་སྒྲོན་དང་མོའི་བུ་བློ་ལྡན།
གྱིས་དུས་རྒྱུན་ཁོ་རུ་སྐོར་གྱི་ཁྱིམ་མཚེས་དག་ལ་རྐུ་བྱེད་དུ་མངགས། དང་ཐོག
ཁོ་གཏན་ནས་འཐད་པ་མིན་མོད། ཆོས་སྒྲོན་གྱིས་རྫིག་རྫིག་བྱས་པས་མི་འགྲོ་
ཐབས་མེད་བྱུང༌།
བློ་ལྡན་ཕོ་ལོ་བཅོ་བརྒྱད་ལ་སོན་དུས་དེ་གའི་མིང་དུ་གྲགས་པའི་རྐུན་མ་
ཞིག་ཏུ་གྱུར་ནས། གང་ལ་སོང་ན་མང་ཚོགས་ཀྱིས་དོགས་ཟོན་བྱེད་དགོས་
པའི་ཚད་ལ་བསླེབས། ལོ་དེར། ལང་ཚོ་དར་ལ་བབས་པའི་གཞོན་ནུ་མ་ཞིག་
གིས་ཁོའི་ཡིད་སེམས་དབང་མེད་དུ་བཀུག་སོང་། །
གཞོན་ནུ་མ་དེ་ནི་ཕྱུག་པོ་ཞིག་གི་བུ་མོ་ཡིན། འབྲེལ་འདྲིས་བྱས་པས་
ཁོ་གཉིས་ཕན་ཚུན་མཛའ་ཞིང་མཐུན་པར་གྱུར། དེ་བས། ཁོས་སྔོན་གྱི་རྐུན་
པོའི་འཚོ་སྟངས་དེ་བསྒྱུར་རྒྱུའི་སེམས་ཐག་བཅད་དེ་བུ་མོ་དེ་ཚང་ལ་གཉེན་་་
བསླང་དུ་སོང་།
ཡིན་ནའང་བུ་མོའི་ཨ་ཕས་ཁོའི་ངོ་ལ་སྡིགས་མཛུབ་ཀེར་ནས་འཕྱ་དམོད་
དཔེ་མི་སྲིད་པ་ཞིག་བྱས་རྗེས་སྒོར་བསྐྲད་ཅིང་། ཉིན་འགའི་རྗེས་སུ་བུ་མོ་
དེའང་ས་ཆ་ཐག་རིང་ཞིག་ཏུ་གནས་ལ་བརྫངས། །
དོན་དག་དེས་ཁོའི་སྙིང་ཁར་སོས་ཐབས་བྲལ་པའི་རྨ་ཁ་ཞིག་བཟོས། དེ་
ནས་བཟུང་། ཁོས་གནམ་འོག་གི་ཕྱུག་པོ་རྣམས་ལ་སྡང་སེམས་ཤིག་བཅངས་
ཤིང་དེ་དག་གི་རྒྱུ་ནོམ་པ་རྐུ་ཅི་ཐུབ་བྱས།
ཐེངས་ཤིག ཁོས་མང་ཚོགས་ཀྱིས་དགོན་པའི་འདུ་ཁང་བཞེང་སྤྱད་དུ་
ཕུལ་པའི་སྒོར་མོ་ཡོངས་རྫོགས་བརྐུས་པས། ས་དེ་གའི་ཚོ་བ་འགའི་ཚོ་དཔོན་
གྱི་སེམས་དཀྲུགས་ཏེ་ཁོ་བཟུང་ནས་ཁྲིམས་ཁང་ལ་སྤྲད་རྒྱུའི་གྲོས་ཐག་བཅད།
279



བསླུ་བྲིད།
ཟླ་གཅིག་གི་རྗེས་སུ། ཁོ་བཟུང་ནས་སྲོག་ཁྲིམས་བཅད། །
ཁོ་གསོད་རར་ཁྲིད་པའི་ཉིན་དེར། ཁ་བ་འབབ་བཞིན་ཡོད་ལ། ཉེ་
འཁོར་དུ་མང་ཚོགས་རུབ་འདུག མི་རྣམས་ཀྱིས་ཅི་འདོད་ཀྱིས་ཁོའི་སྟེང་ལ་
མཆིལ་མ་འཕེན་པའམ་སྡིགས་མོ་བྱེད་པ། ཁུ་ཚུར་གྱིས་གཞུ་བ་སོགས་དམོད་
མོ་སྣ་ཚོགས་བྱེད་བཞིན་འདུག ཁོའི་ངོ་གདོང་ཧྲིལ་བོ་ཁྲག་གིས་འབགས་
ཤིང་། ཚོར་སྣང་ཅི་ཡང་མེད་པ་བཞིན་རྒྱང་རིང་གི་དཀར་བང་བང་གི་ཡུལ་
ལྗོངས་ལ་ཅེར་ནས་བསླངས་པའི་ཐོ་བཞིན་ལངས་འདུག
ཁྲིམས་པས་འཆི་ཁར་ཁྱོད་ལ་རེ་བ་ཅི་ཞིག་ཞུ་རྒྱུ་ཡོད་ཅེས་དྲིས་པས།
ཁོས་ཨ་མར་ཐེངས་ཤིག་ཐུག་འདོད་ཟེར།
ཅང་མ་འགོར་བར། མི་ཞིག་གིས་ཁོའི་ཨ་མ་ཆོས་སྒྲོན་ཁྲིད་ཡོང་།
ཆོས་སྒྲོན་གྱིས་བུའི་ཚུགས་ཀ་དེ་མཐོང་བས་བཟོད་མ་ཐུབ་པར་དུ་སྔངས་བྱས།
བློ་ལྡན་ཆོས་སྒྲོན་གྱི་གན་དུ་བཏུད་དེ་པུས་མོའི་ལྷ་ང་སར་བཙུགས་ཏེ་་་
ཆོས་སྒྲོན་གྱི་ངོ་ལ་ལྟ་བཞིན་བཤད་རྒྱུར། །
“ཨ་མ་ལགས། ང་ལ་ཤ་ཁྲག་གི་ཕུང་བོ་འདི་སྦྱིན་མཁན་ནི་ཁྱེད་ཡིན།
ང་བསྐྱངས་ནས་ནར་སོན་དུ་འཇུག་མཁན་ཡང་ཁྱེད་ཡིན། བུ་ཆུང་ང་ལ་
མཚོན་ན་ཁྱེད་ནི་ཅི་འདྲའི་བཀའ་དྲིན་ཆེ་ཨང་། ད་ལྟ། བུ་ཆུང་ཁྱེད་དང་
གཏན་དུ་འབྲལ་བའི་དུས་ལ་བསླེབས། ད་ལྟ། བུ་ཆུང་ལ་མཇུག་མཐའི་རེ་བ་
ཆུང་ཆུང་ཞིག་ཡོད། བུ་ཆུང་གིས་ཁྱེད་ཀྱི་ནུ་མ་ཐེངས་གཅིག་ནུ་འདོད།”
སྐབས་དེར། མི་རྣམས་ཀྱིས་མཆིལ་མ་འཕེན་མཚམས་དང་སྡིགས་མོ་
བྱེད་མཚམས་བཞག་སྟེ་ཁ་རོག་གེར་ཁོ་མ་བུ་གཉིས་ལ་ཅེར་འདུག
280



— ཆོས་སྒྲོན་དང་མོའི་བུ་བློ་ལྡན།
ཆོས་སྒྲོན་གྱིས་བུ་བློ་ལྡན་གྱི་སྐད་ཆར་ཉན་རྗེས་རང་དབང་མེད་པར་ངུ་
མཚམས་བཞག་སྟེ་ཧད་བཞིན་ཁོའི་ངོ་ལ་ཅེར་འདུག མོས་རང་གི་ནུ་མར་འོ་
མ་ཐིགས་པ་གཅིག་ཀྱང་བཙུར་ན་ཡོང་རྒྱུ་མེད་པ་གསལ་བོར་ཤེས་མོད། བུ་བློ་
ལྡན་གྱི་མཇུག་མཐའི་རེ་བའི་མིག་ཟུང་དེ་མཐོང་བས། ཐེ་ཚོམ་མེད་པར་སར་
ཙོག་སྟེ་སྟོད་ལྭའི་སྒྲོག་གུ་བཀྲོལ་ནས་ལ་ཕུག་རྙིད་པ་འདྲ་བའི་ནུ་མ་བུའི་ཁ་་་་
ནང་དུ་བཞག
བློ་ལྡན་གྱིས་ཨ་མའི་ནུ་མགོ་འཇིབ་ཞོར་ཐོད་པ་ཨ་མའི་བྲང་ཁར་གཏད་
དེ་བསྡད། རིམ་གྱིས་ཁོའི་ཁ་ནང་དུ་ཅི་ཡིན་ཆ་མི་འཚལ་བའི་དྲི་བ་ཞིག་གིས་
ཁྱབ། །
ཆོས་སྒྲོན་གྱི་མིག་ལམ་དུ་བྱམས་ལྡན་མ་མའི་བརྩེ་འདང་ཞིག་མངོན་་་་
ཞིང༌། བུ་བློ་ལྡན་གྱི་མགོ་དང་ངོ་ལ་རེག་ཞོར་མིག་ཆུ་དབང་མེད་དུ་བཞུར།
ཁ་བའི་འདབ་མས་ཡོད་ཚད་དཀར་པོར་བསྒྱུར། ཕྱོགས་བཞི་ལྷིང་
འཇགས་ཀྱི་ངང་འདུག་ལ། དོན་དག་ཅི་ཡང་མ་བྱུང་བ་དང་འདྲ། །
གློ་བུར་དུ། ཆོས་སྒྲོན་གྱིས་སྐད་ངན་ཞིག་བཏོན་ཅིང་ས་རུ་འགྱེལ།
བློ་ལྡན་གྱིས་སྔར་བཞིན་པུས་མོའི་སླ་ང་སར་བཙུགས་ནས་བསྡད་འདུག
ཡུད་ཙམ་འགོར་རྗེས། ཁོས་ཁ་ནང་ནས་དམར་ལོག་ལོག་གི་ནུ་མགོ་ཞིག་ཕྱིར་
འཕངས་རྗེས་མཆི་མ་འདོན་བཞིན་འདི་ལྟར་བཤད།
“ཨ་མ་ལགས། ཁྱེད་ཀྱིས་བུ་ང་གདུག་རྩུབ་རེད་མ་ཟེར་དང༌། འདི་
དག་ཐམས་ཅད་ཁྱེད་རང་ལན་པ་ཡིན། གལ་ཏེ་དང་ཐོག་ནས་བཟུང་ཁྱེད་
ཀྱིས་བུ་ཆུང་གོ་མེད་ང་རྐུ་ལ་བཅུག་བཅུག་ཏུ་མ་བསྡད་པ་ཡིན་ན། གལ་ཏེ་
281



བསླུ་བྲིད། –
ཁྱེད་ཀྱིས་བུ་ཆུང་ང་ལ་ཁ་བརྡ་སློབ་གསོ་རེ་བཏང་ཡོད་ན། བུ་ཆུང་ངའང་དེ་
རིང་གི་ཚད་འདིར་ག་ལ་ལྷུང་། ཨ་མ་ལགས། འདི་དག་ཐམས་ཅད་ཁྱེད་
རང་ལན......”
ཕྱོགས་བཞིའི་མང་ཚོགས་ཀྱིས་ཁ་གདངས་ཤིང་མིག་ཅེར་ནས་བློ་ལྡན་གྱི་
སྐད་ཆར་ཉན་འདུག
ཁ་བ་དྲག་ཏུ་འཕྱོ་ཞིང་གྲང་རླུང་ཤུགས་ཀྱིས་ལྡང་བྱུང་། བློ་ལྡན་དལ་
བུར་ཡར་ལངས་ནས་ཕྱོགས་བཞིའི་མི་ཚོགས་ལ་ལྟ་ཙམ་བྱས་རྗེས་གསོད་སྟེགས་
སུ་བུད......
མཚམས་འདི་ནས་རིག་ལྡན་གྱིས་བཤད་མཚམས་བཞག ཁོའི་ངོ་ན་སྐྱོ་
མདངས་ཤིག་མངོན་འདུག་ཅིང་། ཕལ་ཆེར་གཏམ་རྒྱུད་ཁྲོད་ཀྱི་མི་སྣ་གཙོ་བོ་
སྟེ། བློ་ལྡན་ནི་ཁོ་རང་ཉིད་ཡིན་པ་དང་འདྲ།
ངའི་སེམས་ཀྱི་མཚོ་མོའང་དྲག་ཏུ་འཕྱོ་ཞིང་ཡུན་རིང་བོར་འཇགས་་་་
ཐབས་བྲལ་པར་གྱུར། ཁ་ནས་དབང་མེད་དུ“དངོས་སུ་བྱུང་བའི་དོན་དག་
འདི་དང་བསྡུར་ན། རང་ཉིད་ཀྱིས་གསར་རྩོམ་བྱས་པའི་སྒྲུང་གཏམ་དེ་ནི་ཅི་
འདྲའི་མཚོན་སྟོབས་མེད་པ་ཞིག་རེད་ཨང”ཞེས་ཤོར་ཅིང་། སེམས་ནས་རྗེས་
སོར་ངེས་པར་དུ་གཏམ་རྒྱུད་འདི་བཀོལ་ནས་ཕུལ་བྱུང་གི་སྒྲུང་གཏམ་ཞིག་་་་
འབྲི་རྒྱུའི་དམ་བཅའ་བྱས།
སེམས་ཅུང་ལྷོད་ལ་བབས་རྗེས། ངས་རིག་ལྡན་ལ་ཅེར་ནས་ནན་ཏན་
གྱིས་འདི་ལྟར་བཤད།
“ངས་ངེས་པར་དུ་གཏམ་རྒྱུད་འདི་བེད་སྤྱད་ནས་སྒྲུང་གཏམ་ཡག་པོ་་་
282



ཆོས་སྒྲོན་དང་མོའི་བུ་བློ་ལྡན།
ཞིག་འབྲི་རྒྱུ་ཡིན། སང་ལོ་ཁྱོད་ཀྱིས་མཐོང་ཐུབ།”
རིག་ལྡན་གྱིས་ཡ་མཚན་སྐྱེས་པའི་མིག་མདངས་ཀྱིས་ང་ལ་གཅིག་བལྟས་
རྗེས། ཟུར་ཟའི་ངག་གིས་འདི་ལྟར་བཤད།
“ངས་བལྟས་ན་ཁྱོད་ཀྱིས་རྗེས་སོར་སྒྲུང་གཏམ་འབྲི་དུས་རྟོག་བཟོ་ཁོ་ན་
ལ་མ་བརྟེན་པར། འཚོ་བར་ཟབ་ཞུགས་བྱས་ནས་འཚོ་བ་ཞེས་པ་དེ་དོན་
དངོས་སུ་ཅི་འདྲ་ཞིག་ཡིན་པར་རྒྱུས་ལོན་ཟབ་མོ་ཞིག་བྱས་ན་འགྲིག དེ་བས།
ངས་བལྟས་ན་ཐོག་མར་ཁྱོད་ཀྱིས་དགའ་རོགས་ཤིག་བཙལ་ནས….…...”
ཁོས་དེ་ལྟར་བཤད་མཚམས་བཞག་ཅིང་དལ་མོར་བགད་བྱུང་། ང་
ཤེས་མེད་ཚོར་མེད་དུ་བསམ་གཞིག་གི་ཀློང་དུ་ཞུགས།
283



བསླུ་བྲིད། -
རྩེད་ཐང་ལ་འགྲོ།
350
དུས་རབས་ཉི་ཤུ་པའི་ལོ་རབས་དགུ་བཅུའི་ཉིན་ཞིག་གི་ནངས་མོར། ཉི་
རྩེ་ཕོ་བྲང་པོ་ཏ་ལའི་གསེར་ཏོག་སྟེང་ལ་འཕྲོས་མ་ཐག་པའི་དུས་སུ། བྱང་
ཆུབ་དང་སེམས་དཔའ། སྒྲོལ་མ་གསུམ་ལྷ་ས་ནས་རྩེད་ཐང་ལ་འགྲོ་བའི་
འགྲུལ་སྐྱེལ་རླངས་འཁོར་སྟེང་བུད། །
འགྲུལ་སྐྱེལ་རླངས་འཁོར་དལ་གྱིས་སྔོན་ལ་སྐྱོད་དུས། སྒྲོལ་མས་ཡིད་
འགུལ་ཐེབས་པའི་ངང་བྱང་ཆུབ་དང་སེམས་དཔའ་ལ་འདི་ལྟར་དྲིས།
“ང་ཚོ་དངོས་གནས་རྩེད་ཐང་ལ་འགྲོ་བ་ཡིན་ནམ།”
བྱང་ཆུབ་དང་སེམས་དཔས་ཀྱང་སེམས་འགུལ་ཐེབས་པའི་ངང་འདི་་་་
ལྟར་ལན་བཏབ། །
“རེད་ལགས། ང་ཚོ་དངོས་གནས་རྩེད་ཐང་ལ་འགྲོ་བ་རེད།”
བྱང་ཆུབ་དང་སེམས་དཔའ། སྒྲོལ་མ་གསུམ་ནི་སློབ་གྲྭ་ཆེན་མོ་པ་
གསུམ་ཡིན། ཁོ་ཚོ་ལོ་རེའི་དབྱར་གནང་གི་སྐབས་སུ་བོད་ཁུལ་གྱི་ས་ཆ་གང་
284



— རྩེད་ཐང་ལ་འགྲོ།
མང་ལ་ལྟ་སྐོར་དུ་འགྲོ་བཞིན་ཡོད། ད་ཐེངས་ཀྱི་དབྱར་གནང་སྐབས་སུ་ཁོ་ཚོ་
ལྷ་སར་འགྲོ་རྒྱུའི་ཐག་བཅད། གྲོང་ཁྱེར་ལྷ་ས་རུ་བསླེབས་རྗེས། ཁོ་ཚོས་ཇོ་
བོ་རིན་པོ་ཆེ་ལ་ཡང་མ་མཇལ་བར་ཐད་ཀར་རྩེད་ཐང་དུ་ཕྱིན་པ་རེད།
ལམ་རྐེད་ཙམ་ལ་བསླེབས་དུས། བྱང་ཆུབ་ཀྱིས་ཁུག་མ་ལས་དཔེ་ཆ་
ཞིག་བཏོན་ཏེ་ཁ་ཕྱེ། དཔེ་ཆ་དེ་ནི་ས་སྐྱ་བསོད་ནམས་རྒྱལ་མཚན་གྱིས་
བརྩམས་པའི《རྒྱལ་རབས་གསལ་བའི་མེ་ལོང》རེད། བྱང་ཆུབ་ཀྱིས་ཁ་ཕྱེ་
བའི་མཚམས་སུ་གཤམ་གསལ་གྱི་ཡིག་ཕྲེང་འགའ་བཀོད་འདུག
“དེ་ནས་འཕགས་པ་སྤྱན་རས་གཟིགས་དེས། རྫུ་འཕྲུལ་སྟོན་པའི་སྤྲེའུ་
ཅིག་ལ། དགེ་བསྙེན་གྱི་སྡོམ་པ་བྱིན་ནས། བོད་ཁ་བ་ཅན་གྱི་རྒྱལ་ཁམས་སུ་
བསྒོམ་དུ་བཏང་ངོ༌། །དེར་སྤྲེའུ་དེས། བྲག་རོག་པོ་གཅིག་ལ་བསྒོམ་སྟེ། །
དེའང་བྱམས་སྙིང་རྗེ་བྱང་ཆུབ་ཀྱི་སེམས་བསྒོམ་པ་དང་། ཆོས་ཟབ་མོ་སྟོང་བ་
ཉིད་ལ་མོས་པ་བྱེད་ཅིང་ཡོད་དུས། ལས་ཀྱིས་མནར་བའི་བྲག་སྲིན་མོ་ཞིག་
དེར་འོང་ནས། ཆགས་པ་འདོད་པའི་བརྡ་མང་དུ་བསྟན་ནས་སོང་ངོ༌། །
རྟིང་ལ་བྲག་སྲིན་མོ་དེ་བུད་མེད་ཀྱི་ཆས་སུ་བྱས་ཏེ། སྤྲེའུ་ལ་ཁྱོད་དང་ང་
གཉིས་བཟའ་མི་བྱའོ་ཟེར་བས། སྤྲེའུ་ན་རེ། ང་འཕགས་པ་སྤྱན་རས་
གཟིགས་ཀྱི་དགེ་བསྙེན་ཡིན་པས། ཁྱོད་ཀྱི་ཁྱོ་བྱས་ན་ངའི་སྡོམ་པ་འཆོར་བྱས་
པས། བྲག་སྲིན་མོ་ན་རེ། ཁྱོད་ངའི་ཁྱོ་མི་བྱེད་ན་ང་ཚེའི་དུས་བྱེད་དོ་ཟེར་
ནས། སྤྲེའུའི་རྩར་ཉལ་ལོ….... བོད་ཀྱི་མི་བརྒྱུད་སྤྲེའུ་དང་བྲག་སྲིན་མོ་
ནས་ཆད་པའི་ལེའུ་སྟེ་བདུན་པའོ། །”
བྱང་ཆུབ་ཀྱིས་ཚན་པ་དེ་སེམས་དཔའ་དང་སྒྲོལ་མ་ལ་ཡང་བལྟ་རུ་བཅུག
285



བསླུ་བྲིད། -
ཁོ་གཉིས་ཀྱིས་ཀྱང་སྔོན་ཆད་ཐེངས་མང་བོར་བལྟས་མྱོང་བའི་ཡིག་ཕྲེང་དེ་་་་
དག་ལ་ཞིབ་ཏུ་བལྟས་འདུག བལྟས་ཚར་རྗེས། སྒྲོལ་མས་བྱང་ཆུབ་དང་
སེམས་དཔའ་ལ་བལྟས་ནས་དགོད་ཞོར་དུ“བྱང་ཆུབ་ཁྱོད་ནི་གཤིས་རྒྱུད་ཞི་་་
ཞིང་དུལ་པས་སྤྲེའུ་བྱང་ཆུབ་སེམས་དཔའི་རིགས་རྒྱུད་ཡིན་ཤས་ཆེ། སེམས་
དཔའ་ཁྱོད་ནི་གཤིས་ཀ་རྩུབ་ཅིང་རགས་ལ་འདོད་ཆགས་ཀྱང་ཆེ་བས་བྲག་་་་
སྲིན་མོའི་རིགས་རྒྱུད་ཡིན་ཤས་ཆེ”ཞེས་སྨྲས།
“འོ་ན་ཁྱོད།” བྱང་ཆུབ་དང་སེམས་དཔས་ཀྱང་དགོད་ཞོར་དེ་ལྟར་
དྲིས། །
“ང་ལ་ཕ་སྤྲེའུ་དང་མ་བྲག་སྲིན་མོ་གཉིས་ཀྱི་གཤིས་ཀའི་ཁྱད་ཆས་ལྡན་
པས། ཁོང་གཉིས་ཀའི་རིགས་རྒྱུད་ཀྱི་ཆ་འདྲེས།” སྒྲོལ་མས་སྔར་བཞིན་
དགོད་ཞོར་ལན་བཏབ།
འགྲུལ་སྐྱེལ་རླངས་འཁོར་དུ་ཕྱི་གླིང་གི་ལྗོངས་རྒྱུ་པ་འགའ་ཡང་འདུག
དེ་ཚོས་རང་རང་གི་ཤེས་ཚོད་ཀྱིས་བོད་ཀྱི་ལོ་རྒྱུས་དང་རིག་གནས་ཀྱི་སྐོར་ཕར་
བཤད་ཚུར་ལབ་བྱེད་བཞིན་འདུག དེ་ཚོས་བཤད་པའི་སྐད་ཆ་དག་ལ་ལ་
དགོད་བྲོ་ཞིང༌། ལ་ལ་ངུ་བྲོ་བ། ལ་ལ་ཧ་ལས་པ་ཞིག་རེད། དེ་ཚོ་ལ་ཟུར་
དུ་བོད་ཀྱི་ལོ་རྒྱུས་དང་རིག་གནས་ཀྱི་སྐོར་མཚམས་སྦྱོར་བྱེད་བཞིན་པའི་བོད་
རིགས་ན་གཞོན་ཡུལ་སྐོར་སྣེ་ཤན་པ་ཞིག་ཡོད་པ་དེས་བཤད་པའི་སྐད་ཆ་ནི། །
ཕྱི་གླིང་པ་དེ་དག་གིས་བཤད་པའི་སྐད་ཆ་ལས་ཀྱང་དགོད་བྲོ་ལ་ངུ་ཡང་བྲོ་བ།
ཧ་ཡང་ལས་པ་ཞིག་རེད།
དང་ཐོག བྱང་ཆུབ་དང་སེམས་དཔའ། སྒྲོལ་མ་གསུམ་གྱིས་ཀྱང་ཁ་
286



-རྩེད་ཐང་ལ་འགྲོ།
རོག་གེར་ཉན་ནས་བསྡད། ཉན་གྱིན་ཉན་གྱིན། སེམས་དཔར་འཚིག་པ་
ཟོས་ཏེ་ཧར་གྱིས་ཡར་ལངས་ནས་ན་གཞོན་སྣེ་ཤན་པ་དེའི་ངོ་ལ་མཛུབ་གུ་་་་་
བཙུགས་ཏེ“ ཁྱོད་ཀྱིས་ད་དུང་ཅི་འདོད་གང་བྱུང་དུ་ལབ་ན། ངས་ཁྱོད་རང་
དགར་མི་བསྐྱུར་ཁོ་ཐག་ཡིན”ཟེར། །
ན་གཞོན་སྣེ་ཤན་པ་དེའི་ངོ་མདོག་དམར་པོར་གྱུར་ནས་ཁ་མུར་མུར་་་་
གྱིས་སྐད་ཆ་ཅི་ཞིག་བཤད་རྩིས་བྱས་ཀྱང་། བཤད་རྒྱུ་ཅང་མ་བྱུང་།
ཕྱི་གླིང་པ་དེ་དག་དེ་མ་ཐག་འུར་འུར་ཟིང་ཟིང་དུ་གྱུར་ཅིང༌། ཡ་
མཚན་པའི་མིག་མདངས་ཀྱིས་སེམས་དཔའ་ལ་ཅེར་ནས་ལྡབ་ལྡིབ་ཀྱིས་ཅི་ཞིག་
ལབ་བཞིན་འདུག སྒྲོལ་མ་ཡང་ཧོར་གྱིས་ཡར་ལངས་ཏེ་དབྱིན་སྐད་ཀྱིས་དེ་
དག་ལ་ཚིག་འགའ་ལབ་པས། དེ་དག་ལྐུགས་པ་བཞིན་ཁ་གྲག་རྒྱུ་མེད་པར་
གྱུར། དེའི་སྐབས་སུ་བྱང་ཆུབ་ཡར་ལངས་ནས་ཕྱོགས་གཉིས་ལ་བར་བཀག་
སྟེ་མར་བཙོག་ཏུ་བཅུག
ཕྱི་གླིང་པ་དེ་དག་བསམ་ཡས་གྲུ་ཁ་ནས་བབས། བོད་རིགས་ན་གཞོན་
སྣེ་ཤན་པ་དེས་ཆུ་ཚོད་གཅིག་གི་སྔོན་ལ་བྱུང་བའི་དོན་དག་དེ་རྩ་བ་ནས་་་་་་་
བརྗེད་སོང་བ་ལྟར། སྔར་བཞིན་ཅི་འདོད་གང་བྱུང་དུ་ལབ་ཞོར་ཕྱི་གླིང་པ་དེ་
དག་གྲུ་གཟིངས་སྟེང་ལ་འདུག་ཏུ་བཅུག་སྟེ། ཡར་ཀླུང་གཙང་བོ་བརྒལ་ནས་
ཕ་རོལ་གྱི་བསམ་ཡས་ཕྱོགས་སུ་སོང་། །
ཕྱི་གླིང་པ་དེ་དག་བབས་རྗེས། རླངས་འཁོར་ནང་གློ་བུར་སྟོང་སིང་
ངེར་གྱུར། རླངས་འཁོར་མུ་མཐུད་དུ་མདུན་ཕྱོགས་སུ་བསྐྱོད་པ་དང་བསྟུན་
ནས། བྱང་ཆུབ་དང་སེམས་དཔའ། སྒྲོལ་མས་ཀྱང་འདིའི་སྔོན་ལ་བྱུང་བའི་
287



བསླུ་བྲིད།
དོན་དག་དེ་རིམ་གྱིས་བརྗེད་དེ་ཁམས་ཇེ་དྭངས་སུ་སོང་།
རླངས་འཁོར་དལ་མོར་ལ་སྟེང་ལ་འཛེགས་དུས། སྒྲོལ་མས་དགོད་ཞོར་
བྱང་ཆུབ་དང་སེམས་དཔའ་ལ་བཤད་རྒྱུར། །
“ལམ་ཐག་རིང་བས་སུན་སྣང་སྐྱེས་འདུག་གམ། ངས་ཁྱོད་གཉིས་ལ་
དགོད་གཏམ་ཞིག་བཤད།”
བྱང་ཆུབ་དང་སེམས་དཔས་ཀྱང་རྣམ་རིག་ཇེ་གསལ་དུ་གྱུར་ནས་འཛུམ་
བཞིན་འདི་ལྟར་སྨྲས། །
“ ཁྱོད་ཀྱིས་ཤོད་དང་། ངེད་གཉིས་ཀྱིས་རྣ་བ་བླགས་ཏེ་ཉན་ཡོད།”
དེ་ནས་སྒྲོལ་མས་གཤམ་གྱི་དགོད་གཏམ་འདི་བཤད། །
“ ཕྱི་གླིང་པ་ཞིག་ལྷ་སར་གནས་སྐོར་ལ་ཡོང་། སྔ་དྲོ་ཁོས་རྔམ་བརྗིད་
ལྡན་པའི་ཕོ་བྲང་པོ་ཏ་ལ་མཐོང་བས། ཁ་གདངས་མིག་ཅེར་གྱིས “ཨ་ཨ། མི་
རིགས་འདི་ནི་ཅི་འདྲའི་རླབས་ཆེན་གྱི་མི་རིགས་ཤིག་རེད་ཨང” ཟེར། ཕྱི་དྲོ་
ཕོ་བྲང་པོ་ཏ་ལའི་སྟེང་ནས་མར་བལྟས་ཚེ། པོ་ཏ་ལའི་ཉེ་འདབས་སུ་མི་མང་
བོ་ཞིག་ར་བཟི་བར་གྱུར་ནས་གཡས་འགྱེལ་གཡོན་ལོག་བྱས་ཡོད་པ་མཐོང་་་་་
བས། ཁ་གདངས་མིག་ཅེར་གྱིས “ཨ་ཨ། མི་རིགས་འདི་ཚར་འདུག” ཟེར།”
སྒྲོལ་མས་དགོད་གཏམ་ཐུང་ཐུང་དེ་བཤད་ཚར་རྗེས། བྱང་ཆུབ་དང་
སེམས་དཔའ་ལ་དགོད་རྒྱུ་གཏན་ནས་མ་བྱུང་། །
དྲོས་ཇའི་སྐབས་སུ། ཁོ་ཚོ་རྩེད་ཐང་ལ་བསླེབས། ཁོ་ཚོས་ཚབ་ཚུབ་
ངང་ཟ་མ་ཞིག་ཟོས་རྗེས། རྒྱ་སྲང་དུ་སོང་ནས་བོད་རིགས་གསར་བུ་ཞིག་ལ་
བོད་སྐད་ཀྱིས་འདི་ལྟར་དྲིས།
288



- རྩེད་ཐང་ལ་འགྲོ།
“སྤྲེའུ་བྱང་ཆུབ་སེམས་དཔའི་སྒྲུབ་ཕུག་ལ་ཇི་ལྟར་འགྲོ་དགོས།”
གསར་བུས་ཁ་གདངས་ནས་ཡུད་ཙམ་བསྡད་རྗེས། མགོ་བོ་གཡུག་
གཡུག་འགའ་བྱས་ཏེ་མི་ཤེས་པའི་བརྡ་ཞིག་བསྟན་ཏེ་མགྱོགས་མྱུར་གྱིས་མདུན་
ཕྱོགས་སུ་སོང་།
དེ་ནས་ཁོ་ཚོས་བོད་ལྭ་གྱོན་པའི་བུད་མེད་དར་མ་ཞིག་ལ་འདི་ལྟར་དྲིས།
“སྤྲེའུ་བྱང་ཆུབ་སེམས་དཔའི་སྒྲུབ་ཕུག་གང་ན་ཡོད།”
བུད་མེད་དེས་མིག་ཀླད་ལ་འཁོར་ནས་ཆུ་ཚོད་སྐར་མ་བཅུ་ལྷག་ལ་་་་་་
བསམ་བློ་བཏང་རྗེས་གློ་བུར་བཤད་རྒྱུར།
“ ཁྱོད་ཚོས་བཤད་པ་ངས་ཧ་གོ་བ་མི་འདུག”
ཁོ་ཚོ་ལའང་ཡ་མཚན་ཞིག་སྐྱེས་ཏེ་ཅི་བྱ་གཏོལ་མེད་དུ་གྱུར་ཡོད་པའི་་་
དུས་སུ། མདུན་ཕྱོགས་སུ་ལོ་དྲུག་ཅུ་ཡས་མས་ཀྱི་བགྲེས་སོང་ཞིག་དལ་མོར་
ཚུར་ཡོང་བ་མཐོང་།
ཁོ་ཚོའི་སེམས་ལ་དགའ་ཚོར་ཆེན་པོ་སྐྱེས་ཏེ་ཕར་བརྒྱུགས་སོང་ནས་འདི་
ལྟར་དྲིས། །
“སྤོ་བོ་ལགས། ཁྱེད་ཀྱིས་ང་ཚོར་སྤྲེའུ་བྱང་ཆུབ་སེམས་དཔའི་སྒྲུབ་ཕུག་
གང་ན་ཡོད་པ་བསྟན་ཆོག་གམ།”
རྒད་པོའི་ངོ་གདོང་དེ་མ་ཐག་དམར་པོ་དམར་རྐྱང་དུ་གྱུར་ཏེ་ལྡབ་ལྡིབ་
ངང་བཤད་རྒྱུར། །
“ངས་ཀྱང་མི་ཤེས། སྔོན་ཆད་ས་ཆ་འདི་ན་ལོ་བརྒྱར་སོན་པའི་རྒད་པོ་
ཞིག་ཡོད་པ་དེས་ཤེས། ཡིན་ནའང་དེ་ན་ནིང་ཚེ་ལས་འདས་སོང་། ད་ལྟ་
289



བསླུ་བྲིད། -
ཤེས་མཁན་གཅིག་ཀྱང་མེད།”
རྒད་པོས་དེ་ལྟར་བཤད་རྗེས་ངོ་ལ་བླུན་ཚུགས་ཤིག་ཤར་ཏེ་ཁོ་ཚོར་རེར་
འདུག ཁོ་ཚོས་ཀྱང་གཅིག་གིས་གཅིག་ལ་ཅེར་སྡོད་པ་ལས་ཐབས་གཞན་མ་
བྱུང་། །
སྐབས་དེར་གླང་རྫིའི་གྱོན་པ་གྱོན་པའི་གསར་བུ་གསར་མོ་སྐོར་ཞིག་འོང་
ནས། ཁོ་ཚོ་བཙན་གྱིས་ལག་སྐྱོར་འདྲུད་འཐེན་འཁོར་ལོ་ཞིག་གི་སྟེང་ལ་
བཞག་སྟེ“འཕྱོངས་རྒྱས་ཀྱི་བཙན་པོའི་བང་སོ་ལ་མཇལ་དུ་འགྲོ”ཟེར།
ཁོ་ཚོའི་སེམས་ལ་དགའ་སྤྲོ་ཞིག་རྒྱས་ཤིང་དེ་དག་གི་རྗེས་འབྲངས་ནས་
སོང་། ལག་སྐྱོར་འདྲུད་འཐེན་འཁོར་ལོ་དེ་འདར་ཡོམ་ཡོམ་གྱིས་ལམ་སྐེད་ལ་
བསླེབས་ཚེ། གསར་བུ་གསར་མོ་དེ་དག་གིས་ཁོ་ཚོ་མི་རེ་རེའི་ལག་ནས་སྒོར་
ལྔ་བཅུ་རེ་བླངས་ཏེ་འགྲིམ་འགྲུལ་གྱི་གླུ་དང་སྣེ་ཤན་གྱི་གླ་ཡིན་ཟེར།
བཙན་པོའི་བང་སོར་བསླེབས་རྗེས། གསར་བུ་གསར་མོ་དེ་དག་གིས་
ཁོ་ཚོ་རྒྱ་མི་རེད་འདོད་དེ། རྒྱ་སྐད་ཀྱིས་ཅི་འདོད་གང་བྱུང་དུ་ངོ་སྤྲོད་བྱེད་
བཞིན་འདུག
དེའི་ཁྲོད་ཀྱི་གསར་མོ་ཞིག་གིས་སྒྲོལ་མ་ལ་འདི་ལྟར་བཤད།
“སྒང་འབུར་འདི་དག་གི་འོག་ཏུ་བོད་ཀྱི་བཙན་པོ་དང་པོ་གཉའ་ཁྲི་་་་
བཙན་པོ་ནས་སོ་གཉིས་པ་སྲོང་བཙན་སྒམ་པོའི་བར་གྱི་བཙན་པོ་རིམ་བྱོན་་་་
རྣམས་ཀྱི་བམ་རོ་སྦས་འདུག”
སྒྲོལ་མས་ཀྱང་རྒྱ་སྐད་ཀྱིས་འདི་ལྟར་དྲིས། །
“བོད་ཀྱི་བཙན་པོ་དང་པོ་ནས་བདུན་པའི་བར་ཏེ། གནམ་གྱི་ཁྲི་
290



- རྩེད་ཐང་ལ་འགྲོ།
བདུན་ཞེས་པ་རྨུ་ཐག་ལ་འཇུས་ནས་ལྷ་ཡུལ་དུ་སོང་བ་མ་ཡིན་ནམ།”
གསར་མོ་དེས་ངོ་མདོག་ཀྱང་མི་འགྱུར་བར་བཤད་རྒྱུར།
“ ཁྱོད་ཀྱིས་བཤད་པ་དེ་ནི་བཤད་སྲོལ་གཞན་ཞིག་རེད། ངས་བཤད་པ་
ནི་ང་ཚོའི་ས་ཆ་འདིའི་བཤད་སྲོལ་ཡིན།”
བྱང་ཆུབ་དང་སེམས་དཔའ། སྒྲོལ་མ་གསུམ་གྱིས་ཧ་ལས་པའི་ངང་
གསར་མོ་དེའི་ཁ་ནང་ལ་ཅེར་སྡོད་པ་ལས་ཅི་ཡང་མ་བཤད།
སེམས་དཔས་དེའུ་འབུར་དེ་དག་གི་གཡས་གཡོན་དུ་ཁུང་བུ་མང་བོ་་་་
བརྐོས་ཡོད་པ་མཐོང་བས། ཡང་གསར་མོ་ཞིག་ལ“འདི་ཅི་ཡིན་ནམ”ཞེས་
དྲིས། གསར་མོས“འདི་ནི་དུར་སློག་མཁན་རྣམས་ཀྱིས་སློག་པ་རེད”ཟེར།
སེམས་དཔས“འོ་ན་འདི་ལ་བདག་བྱེད་མཁན་ཞིག་མེད་དམ”ཞེས་དྲིས་པས།
གསར་མོས་ཁོ་ལ་སྡང་མིག་ཅིག་བགྲད་དེ“མི་ལོ་སྟོང་ཕྲག་སྔོན་གྱི་རོ་རུལ་བ་དེ་
དག་ལ་བདག་བྱས་ནས་ཅི་བྱེད་དམ”ཟེར་བས། སེམས་དཔས་མཆིལ་མ་ཞིག་
མིད་བཞིན་སྡོད་པ་ལས་ཁ་མ་གྲག
བྱང་ཆུབ་ནི་སྙན་ངག་པ་ཞིག་ཡིན། ཉམས་རྒུད་དུ་འགྲོ་བཞིན་པའི་
བཙན་པོའི་བང་སོ་མཐོང་བས། ཁོའི་སེམས་ལ་རང་ཤུགས་སུ་སྐྱོ་བས་ཁེངས།
ཁོ་ལམ་ཁར་བཙོག་སྟེ་རྒྱང་རིང་ལ་ལྟ་ཞོར་ཉེ་ཆར་པར་སྐྲུན་བྱས་པའི་སྙན་དེབ་
ཅིག་གི་ནང《ན་ནིང་། ལྷོ་ཁའི་འཕྱོངས་རྒྱས་སུ》ཞེས་པའི་སྙན་ངག་ཅིག་
མཐོང་བ་ཡིད་ལ་དྲན། སྙན་ངག་དེ་གཤམ་གསལ་ལྟར།
ན་ནིང་། ལྷོ་ཁའི་འཕྱོངས་རྒྱས་སུ།
གྲོ་ནས་ཀྱི་ཞིང་གསེབ་དང་རི་ཞོལ་དུ།
༡91



བསླུ་བྲིད།
ཞོགས་པའི་ཁྲོད་དུ་ཆར་བ་ཟམ་ཟིམ་འབབ་ཀྱིན་འདུག
ན་ནིང་། ལྷོ་ཁའི་འཕྱོངས་རྒྱས་སུ།
བཟོ་དབྱིབས་འདྲ་ཡང་ཆེ་ཆུང་མི་སྙོམས་པའི་ས་ཕུང་ཁ་ཤས་
གཡས་ཉལ་གཡོན་ལོག་བྱས་འདུག
མི་ལོ་སྟོང་ཕྲག་སྔོན་གྱི་མིང་ལ་བཙན་པོ་ཟེར་བ་ཁ་ཤས།
ད་ལྟའང་ས་ནག་ཁྲོད་ན་ཉལ་འདུག་ཟེར།
་་
ན་ནིང་། ལྷོ་ཁའི་འཕྱོངས་རྒྱས་སུ།
ང་ཡིས་བསམ་བློ་བཏང་བར།
མི་ལོ་སྟོང་ཕྲག་གི་ས་ནག་ཁྲོད་ཀྱི་དེ་ཚོ།
སྔར་ནས་རུལ་ཚར་ཡོད་དམ།
བྱང་ཆུབ་ཀྱིས་བསམ་གྱིན་བསམ་གྱིན་མིག་མཐར་མཆི་མ་འཁོར་ཞིང་།
ལྕགས་སྨྱུག་བླངས་ཏེ་འབྲི་དེབ་ཆུང་ངུ་ཞིག་གི་སྟེང་ལ《དལ་ཅག་གེར་སྡོད་་་་་
དང་། བདག་གི་བཙན་པོ་རྣམས》ཞེས་པའི་སྙན་ངག་ཅིག་ཤར་མར་བྲིས།
ཁོས་སྙན་ངག་དེ་སེམས་དཔའ་དང་སྒྲོལ་མ་གཉིས་ལ་ཐེངས་གཅིག་གྱེར་
འདོན་བྱས་རྗེས་སིལ་བུར་གཤགས་ཏེ་རླུང་ལ་བསྐུར།
སྐབས་དེར། གསར་བུ་གསར་མོ་དེ་དག་ཚུར་རུབ་ཡོང་ནས་ཁོ་ཚོར་
འདྲ་པར་ཞིག་བསྟན་ཏེ་འདི་ལྟར་དྲིས། །
“ ཁྱོད་ཚོས་ཚངས་དབྱངས་རྒྱ་མཚོ་ཟེར་བའི་སྤྲུལ་སྐུ་འཆལ་པོ་ཞིག་ཡོད་
པ་དེ་ཤེས་སམ།”
292



རྩེད་ཐང་ལ་འགྲོ།
ཁོ་ཚོས་མགོ་ལྕོག་ལྡེམ་ལྡེམ་ཞིག་བྱེད་པ་ལས་དེ་ཚོས་ཅི་ཞིག་བཤད་རྒྱུ་་་
ཡིན་པ་མ་ཤེས།
དེ་དག་ཁྲོད་ཀྱི་གསར་མོ་ངོ་རིང་ཞིག་གིས་བཤད་རྒྱུར།
“འདྲ་པར་སྟེང་གི་བུ་མོ་འདི་ནི་དམངས་ཁྲོད་ཀྱི་ངག་རྒྱུན་དུ་བཤད་་་་
པའི་སྤྲུལ་སྐུ་འཆལ་པོ་དེའི་དགའ་རོགས་འཕྱོངས་རྒྱས་ཟླ་བ་སྒྲོལ་མ་ཟེར་བ་དེ་
རེད། འདི་ནི་ལོ་ངོ་ལྔ་བརྒྱའི་ལོ་རྒྱུས་ཡོད་པའི་ཤོག་ཐང་ཞིག་གི་སྟེང་ནས་
པར་བླངས་པ་ཡིན། ཉར་ཚགས་ཀྱི་རིན་ཐང་ཧ་ཅང་ཆེ། འདྲ་པར་གཅིག་ལ་
ཤོག་སྒོར་ལྔ་བཅུ་ཡིན། མང་བོ་ཉོ་ན་གོང་གཏམ་ཆོག”
ཁོ་ཚོས་ཞིབ་ཏུ་བལྟས་དུས། འདྲ་པར་ངོས་ཀྱི་རི་མོ་ནི་དེང་སང་གི་རི་
མོ་པ་ཞིག་གིས་བྲིས་པ་ཞིག་རེད། རི་མོའི་སྟེང་གི་འཛུམ་བཞིན་པའི་གཞོན་ནུ་
མ་དེའི་ངོ་དབྱིབས་གསར་མོ་དེ་དག་ཁྲོད་ཀྱི་གཅིག་དང་འདྲ། དེ་བས་ཁོ་ཚོ་
ཧ་ལས་པར་གྱུར། །
རྗེས་སུ། གསར་བུ་གསར་མོ་དེ་དག་གིས་ཁོ་ཚོ“ཤར་རླུང”རྟགས་ཅན་
གྱི་རླངས་འཁོར་ཞིག་གི་ནང་ལ་བཞག་སྟེ“འགྲོ། ད་ལྟ་ང་ཚོ་བོད་ཀྱི་ཕོ་བྲང་
དང་པོ་ཡུམ་བུ་བླ་སྒང་ལ་མཇལ་སྐོར་དུ་འགྲོ”ཟེར། །
ལམ་རྐེད་དུ་བསླེབས་དུས། གསར་བུ་གསར་མོ་རྣམས་ཀྱིས་ཁོ་ཚོའི་
ལག་ནས་མི་རེར་སྒོར་བརྒྱ་རེ་བསྡུས་ཏེ། རླངས་འཁོར་གྱི་གླུ་དང་སྣེ་ཤན་གྱི་
གླ་ལ་དགོས་ཟེར། ཁོ་ཚོས་གོང་གཏམ་པས་སྒོར་ལྔ་བཅུ་རེ་བྱིན། །
སོང་སོང་མཐར། ཁོ་ཚོ་ཕོ་བྲང་ཡུམ་བུ་བླ་སྒང་ལ་བསླེབས། ཕོ་བྲང་
ཡུམ་བུ་བླ་སྒང་ཁེར་རྐྱང་ངང་འགྲེང་འདུག གསར་བུ་གསར་མོ་རྣམས་ཀྱིས་
293



བསླུ་བྲིད།
རྒྱ་སྐད་ཀྱིས་ཅི་འདོད་གང་བྱུང་དུ་མཚམས་སྦྱོར་བྱེད་མགོ་བརྩམས། སྐབས་
དེར། སེམས་དཔའི་སེམས་ལ་ཁོང་ཁྲོ་གནོན་ཐབས་བྲལ་པ་ཞིག་སྐྱེས་ཏེ།
བོད་སྐད་ཀྱིས་འདི་ལྟར་སྐད་བརྒྱབ་བྱུང་།
“ང་ཚོའང་བོད་རིགས་ཡིན། བོད་ཀྱི་ལོ་རྒྱུས་དང་རིག་གནས་ལ་ཁྱོད་
ཚོ་ལས་ང་ཚོར་ཆ་རྒྱུས་ཡོད། ད་ཁྱོད་ཚོ་སོང་ཆོག”
གསར་བུ་གསར་མོ་དེ་དག་རེ་ཞིག་ཁ་གྲག་རྒྱུ་མེད་པར་གྱུར། རྗེས་སུ།
ཁོ་ཚོའི་ཁྲོད་ཀྱི་འཕྱོངས་རྒྱས་ཟླ་བ་སྒྲོལ་མས་འདི་ལྟར་དྲིས།
“དོ་དགོང་ཁྱོད་ཚོ་རྩེད་ཐང་ལ་མི་འགྲོའམ།”
སེམས་དཔས་ཁོང་ཁྲོ་གནོན་ཐབས་བྱས་ཏེ་བཤད་རྒྱུར། །
“ང་ཚོ་རྐང་ཐང་ལ་ཕྱིར་ལོག་ཆོག”
དེ་བས་གསར་བུ་གསར་མོ་དེ་དག་གིས“ཤར་རླུང”རྟགས་ཅན་གྱི་རླངས་
འཁོར་སྐོར་ནས་གར་སོང་ཆ་མེད་དུ་གྱུར།
དེ་དག་སོང་ཤུལ་དུ། ཁོ་ཚོ་རྒྱ་རིགས་ན་གཞོན་རི་མོ་པ་ཞིག་ལ་ཐུག་
རི་མོ་པས་སྐེ་ལ་པར་ལེན་འཕྲུལ་ཆས་ཤིག་བཏགས་ཡོད་ལ། རྒྱབ་ཏུ་རི་མོ་
འབྲི་སའི་དེབ་ཆེན་པོ་ཞིག་ཁུར་འདུག ཁོའི་མིག་ནང་དུ་སྐྱོ་ཤས་ཀྱི་ཉམས་
ཤིག་མངོན་ཡོད་དེ། སྐྲ་ལོ་རིང་ཞིང་འཕྱོ་བས་རྒྱབ་ནས་བལྟས་ན་བུ་མོ་ཞིག་
དང་འདྲ།
ན་གཞོན་རི་མོ་པས་བྱང་ཆུབ་དང་སེམས་དཔའ། སྒྲོལ་མ་གསུམ་ནི་
བོད་རིགས་སློབ་གྲྭ་ཆེན་མོ་པ་གསུམ་ཡིན་པ་ཤེས་རྗེས་ཧ་ཅང་དགའ་བར་གྱུར།
ཁོ་བོད་ཀྱི་རིག་གནས་དང་ལོ་རྒྱུས་ལ་ཆ་རྒྱུས་ཅུང་ཡོད་པས། བོད་དང་འབྲེལ་
294



—— རྩེད་ཐང་ལ་འགྲོ།
ཡོད་ཀྱི་གནས་ཚུལ་ཡང་གང་མང་ཞིག་དྲིས་བྱུང་།
ན་གཞོན་རི་མོ་པས་ཉེ་ལམ་རང་གིས་བྲིས་པའི་རི་མོ་དག་ཁོ་ཚོར་བསྟན།
ཁོས་བོད་ཁུལ་གྱི་རི་ལུང་དང་རྩྭ་ཐང་། ཞིང་གྲོང་། དགོན་སྡེ། མི་སྣ་
སོགས་གསོན་ཉམས་ལྡན་པའི་ངང་རི་མོར་བཀོད་ཡོད་ལ། རི་མོ་དེ་དག་ལས་
སྒྱུ་རྩལ་དད་ལྡན་ཞིག་གི་བརྩེ་སེམས་ཡོད་ཚད་མཚོན་འདུག ཁྱད་པར་དུ་
ཁོས་དེ་རིང་བྲིས་པའི་ཕོ་བྲང་ཡུམ་བུ་བླ་སྒང་ནི་ཁ་ཆར་བུ་ཡུག་གི་ཁྲོད་དུ་ཟུར་
ཙམ་གཡོན་འདུག་མོད། སྔར་བཞིན་ཁེར་རྐྱང་དང་བརྟན་ཚུགས་སུ་འགྱིང་
ཡོད་པས། ཁོ་ཚོའི་མིག་དབང་རང་ཤུགས་ཀྱིས་བཀུགས་ཤིང་། སེམས་སུ་
སྔར་བྱུང་མ་མྱོང་ལ་སྨྲ་མི་ཤེས་པའི་ལྗིད་ཏིག་ཏིག་གི་ཚོར་བ་ཞིག་བྱིན།
འགྲོ་ཁར། ན་གཞོན་རི་མོ་པས་ཞེན་ཆགས་ཀྱི་མིག་མདངས་ཀྱིས་ཕོ་
བྲང་ཡུམ་བུ་བླ་སྒང་ལ་གཅིག་བལྟས་ཏེ་འདི་ལྟར་བཤད།
“ཁྱོད་ཚོ་བོད་པ་ནི་ངོ་མ་སྒྱུ་རྩལ་ལ་མཁས་པའི་མི་རིགས་ཤིག་རེད། ང་
ཁྱོད་ཚོ་བོད་པ་ལ་དགའ།”
ཁོ་ཚོ་རྐང་ཐང་ལ་རྩེད་ཐང་དུ་འགྲོ་རྒྱུ་ཡིན་པ་ཤེས་རྗེས། ན་གཞོན་རི་
མོ་པས་ཀྱང་ཁོ་ཚོ་དང་མཉམ་དུ་རྐང་ཐང་ལ་རྩེད་ཐང་དུ་འགྲོ་རྒྱུ་ཡིན་ཟེར། །
ཁོ་ཚོ་རྩེད་ཐང་ལ་སླེབས་དུས་ས་རུབ་ལ་ཉེ། ཁོ་ཚོས་མཉམ་དུ་མགྲོན་
ཁང་ཞིག་ཏུ་མིང་ཐོ་བཀོད་དེ་བསྡད། །
ན་གཞོན་རི་མོ་པས་ཁུག་མ་ལས་གོང་མཐོན་པོས་ལྷ་ས་ནས་ཉོས་པའི་་་
ཐང་ཀ་སོགས་གནའ་རྫས་རྫུན་མ་འགའ་བླངས་ཏེ་ཁོ་ཚོར་ངོམ་བཞིན་འདུག
ཁོ་ཚོས་དེ་དག་གནའ་རྫས་རྫུན་མ་རྫུན་རྐྱང་རེད་ཅེས་བཤད་མོད། ཁོ་གཏན་
295



བསླུ་བྲིད། -
ནས་ཡིད་མ་ཆེས།
རྗེས་སུ། ན་གཞོན་རི་མོ་པས་དཔེ་ཆ་ཞིག་གི་ཁ་ཕྱེ་སྟེ“ ཁྱོད་ཚོ་རྩེད་ཐང་
གི་སྤྲེའུའི་བྲག་ཁུང་དུ་ཨེ་སོང”ཟེར།
བྱང་ཆུབ་དང་སེམས་དཔའ། སྒྲོལ་མ་གསུམ་གྱིས་མགོ་བོ་གཡུག་གཡུག་
འགའ་བྱས་ཏེ་མ་སོང་བའི་བརྡ་བསྟན།
ན་གཞོན་རི་མོ་པས་ཁོ་ཚོར་དཔེ་ཆ་སྟེར་ཞོར་ངོ་ལ་ཡ་མཚན་པའི་རྣམ་་
འགྱུར་ཞིག་ཤར་ནས་བཤད་རྒྱུར། །
“ཁྱོད་ཚོ་དེ་འདྲའི་གནས་འགངས་ཆེན་ཞིག་ལའང་མ་སོང་བར་ཅི་བྱས།
དེ་ནི་ཁྱོད་ཚོ་བོད་མི་ཞིག་ལ་མཚོན་ན་གནས་རང་ག་བ་ཞིག་ག་ལ་ཡིན།”
སྒྲོལ་མས“ཁོ་ཚོ་འགྲོ་འདོད་མོད། གནས་དེ་མ་རྙེད་པས་འགྲོ་མ་ཐུབ”
ཅེས་བཤད་པས། ན་གཞོན་རི་མོ་པས་ཡང་བསྐྱར་ཡ་མཚན་པའི་ངང་སྐད་
བརྒྱབ་བྱུང་།
“དཔེ་སྲིད་དམ། ངས་ཀྱང་གནས་དེ་རྙེད་སོང་བས། ཁྱོད་ཚོས་
ཅིའི་ཕྱིར་མ་རྙེད་པ་ཡིན། ཁ་སང་ངས་ས་ཆ་འདིའི་མི་འགའ་ལ་དྲིས་མོད། །
གཅིག་གིས་ཀྱང་མི་ཤེས་པས། དཔེ་ཆའི་སྟེང་བཤད་པ་ལྟར་བཙལ་བཙལ་
མཐར་རྙེད་སོང་། སང་ཉིན་ངས་ཁྱོད་ཚོ་ཁྲིད་ནས་འགྲོ།”
ན་གཞོན་རི་མོ་པས་ཁོ་ཚོར་བྱིན་པའི་དཔེ་ཆའི་མིང་ལ《བོད་ཡུལ་ལྗོངས་
རྒྱུ་མཛུབ་སྟོན་ཁ་ཚང》ཟེར། དཔེ་ཆ་དེའི་སྟེང་དུ་རྩེད་ཐང་ལ་འདི་ལྟར་
མཚམས་སྦྱོར་བྱས་འདུག
“རྩེད་ཐང་། ཡར་ཀླུང་གཙང་བོའི་ལྷོ་རྒྱུད་དུ་ཡོད། མཚོ་ངོས་ལས་སྨི་
296



– རྩེད་ཐང་ལ་འགྲོ།
3400ལྷག་གིས་མཐོ། མི་གྲངས་ཁྲི 1. 55ཡོད། གནའ་རབས་བོད་ཀྱི་རིག་
གནས་ཀྱི་འབྱུང་ཁུངས་ཡིན། ངག་རྒྱུན་ཁྲོད་ཀྱི་སྤྲེའུ་བྱང་ཆུབ་སེམས་དཔའི་
སྒྲུབ་ཕུག་ས་ཁུལ་དེའི་ཉེ་འདབས་སུ་ཡོད….”
རིམ་གྱིས་ས་རུབ་སོང་། བྱང་ཆུབ་དང་སེམས་དཔའ། སྒྲོལ་མ་གསུམ་
ཤེས་མེད་ཚོར་མེད་དུ་སེམས་སྡུག་གི་གནས་སུ་ལྷུང་། ཁོ་ཚོས་ཕན་ཚུན་གྱི་ངོ་
ལ་ལྟ་བཞིན་མགྲིན་གཅིག་ཏུ“དོ་དགོང་ང་བཟི་འདོད”ཟེར། །
སྐབས་དེར། རྒྱ་རིགས་ན་གཞོན་རི་མོ་པ་དེའང་གཅིག་པུ་སེམས་སྡུག་
གི་གནས་སུ་ལྷུང་འདུག ཁོས་ཀྱང་སྐད་ཆུང་ངུས“དོ་དགོང་ངའང་བཟི་
འདོད”ཟེར།
ནམ་དཀྱིལ་ཙམ་དུ། ཁོ་ཚོ་ཚང་མ་བཟི་འདུག
བྱང་ཆུབ་དང་སེམས་དཔའ། སྒྲོལ་མ་གསུམ་གྱི་ངོ་གདོང་མཆི་མས་
བརླན་ཏེ་ངུ་ངག་གིས་བཤད་རྒྱུར། །
“སྐྱེ་བ་འདིར་ང་ཅིའི་ཕྱིར་བོད་མི་ཞིག་ཏུ་སྐྱེས་པ་ཡིན་ནམ།”
རྒྱ་རིགས་ན་གཞོན་རི་མོ་པ་དེ་ཁོ་ཚོའི་ལག་མགོར་འཇུས་ཤིང་། ཆང་
གི་དམ་བེ་ཚུར་འཕྲོག་སྟེ་ཧུབ་གང་འཐུངས་རྗེས། སྐད་ཆེན་པོས་ངུ་ཞོར་འདི་
ལྟར་བཤད།
“ངའང་ཁྱོད་ཚོ་ལྟར་བོད་མི་ཞིག་ཡིན་ན་ཅི་མ་རུང་།”
སྐབས་དེར། མགྲོན་ཁང་གི་ཞབས་ཞུ་མ་དེ་ཡོང་ནས་སྒོ་ཤུགས་ཀྱིས་
བརྡུངས་རྗེས། ཁོང་ཁྲོའི་ངང“ ཁྱོད་ཚོ་ནམ་དཀྱིལ་དུ་བསླེབས་ཀྱང་མི་གཉིད་
ན་རྒྱ་སྲང་དུ་སོང”ཟེར།
297



བསླུ་བྲིད། -
ལྷིང་འཇགས་ཀྱི་མཚན་མོའི་སྨག་རུམ་ཁྲོད་དུ། ཁོ་ཚོའི་ངུ་སྐད་དང་
ལྡབ་ལྡིབ་ངང་སྐད་ཆ་བཤད་པའི་སྒྲ་དེ་མུ་མཐུད་དུ་གྲག་གིན་འདུག །
298



ལྷ་རྗེ།
དང་པོ།
ནམ་ལངས་ཟིན། གྲམ་གཞུང་གི་ཆུ་བོ་དེ་བར་མེད་དུ་བཞུར་གྱིན་
འདུག ཆུ་འགྲམ་གྱི་གསར་དུ་བཙུགས་པའི་སྡོང་ཕྲུག་དེའི་སྟེང་དུ་ལོ་མ་འགའ་
འབུས་ཟིན། དཔྱིད་དུས་ཀྱི་ནམ་ཟླ་ད་དུང་ཅུང་འཁྱག་ལ། དྲོད་གྲང་མི་
སྙོམས་པའི་རླུང་ཞིག་བར་མེད་དུ་ལྡང་ཞིང་མཆིས།
ཉི་མ་ཤར་ཕྱོགས་ནས་དལ་གྱིས་འཕགས་བྱུང་། སྐྱེས་པ་ཀ་དང་བུད་
མེད་ཀ་གཉིས་སྡོང་ཕྲུག་དེའི་གན་དུ་ཙོག་ནས། སྡོང་ཕྲུག་སྟེང་གི་འབུ་བཞིན་
པའི་ལོ་མར་སེར་འདུག །
སྐྱེས་པ་ཀས་མིག་རྡེབ་ཙམ་ཡང་མི་བྱེད་པར་བཤད་རྒྱུར།
“སྡོང་ཕྲུག་འདི་བཙུགས་ནས་ཉིན་མང་བོ་མ་འགོར་ནའང་ལོ་མ་འབུ་་་
བཞིན་འདུག ཚེ་སྲོག་གི་སྐྱེས་སྟོབས་ནི་ཅི་འདྲའི་ཆེ་བ་ལ།”
299



བསླུ་བྲིད།
“ཚེ་སྲོག་ནི་སྡོང་ཕྲུག་འདི་བཞིན་སྐྱེ་རྒ་ན་འཆིའི་རྒྱུད་རིམ་བརྒྱུད་དགོས།
དེ་ལྟར་བསམས་ན་མི་ཚེ་ནི་ཅི་འདྲའི་དོན་སྙིང་མེད་པ་ལ།”
བུད་མེད་ཀས་ཀྱང་མིག་ཟུང་རྡེབ་ཙམ་ཡང་མི་བྱེད་པར་དེ་ལྟར་བཤད།
སྐྱེས་པ་ཀས་དངན་པ་རིང་མོ་ཞིག་འཐེན་རྗེས་འདི་ལྟར་བཤད།
“མི་ནི་ངོ་མ་སྡོང་བོ་ཞིག་དང་ཨ་ན་མ་ན་རེད། འདང་ཞིག་བརྒྱབ་ན་
སྙིང་བོ་ཅི་ཡང་མི་འདུག”
“འཇིག་རྟེན་འཁོར་བར་ངོ་མ་སྙིང་བོ་མི་འདུག”
བུད་མེད་ཀས་ཀྱང་དངན་པ་ཞིག་འཐེན་ནས་དེ་ལྟར་བཤད།
སྐྱེས་པ་ཀའི་གདོང་ལ་སྒམ་བརླིང་གི་ཉམས་ཤིག་ཤར་ཏེ་བཤད་རྒྱུར།
“ཡིན་ནའང་མི་དང་སྡོང་བོའི་ཁྱད་པར་ནི་མི་ལ་དད་པ་ཡོད་ཅིང་སྡོང་
བོར་མེད།”
བུད་མེད་ཀས་ཀྱང་མགོ་ལྕོག་ལྡེམ་ལྡེམ་བྱེད་ཞོར་བཤད་རྒྱུར།
“རེད་ལགས། དཀོན་མཆོག་ལ་དད་པ་བྱས་ན། མི་རྟག་པའི་ཚེ་སྲོག་
ལ་ད་གཟོད་དོན་སྙིང་ལྡན་པ་ཡིན།”
སྐྱེས་པ་ཀ་དང་བུད་མེད་ཀས་ལག་ཟུང་ཐལ་མོར་སྦྱར་ནས“དཀོན་་་་་་
མཆོག་གསུམ་ལ་སྐྱབས་སུ་མཆིའོ”ཞེས་སྐྱབས་འཇུག་ཞུས། །
སྐྱེས་པ་ཀ་དང་བུད་མེད་ཀ་གཉིས་ཡར་ལངས་ཏེ་ཆུ་བོའི་ཕར་ངོགས་སུ་
བལྟས། ཆུ་བོའི་ཕར་ངོགས་ཀྱི་གྲུ་པས་ཀྱང་ཚུར་ལ་ལྟ་བཞིན་ཡོད།
སྐྱེས་པ་ཀས་གྲུ་པར་བལྟས་ནས་སྐད་འདི་ལྟར་བརྒྱབ་སོང་།
“ཨ་རོག ཁྱོད་ཀྱིས་ཅི་ཞིག་མཐོང་བྱུང་ངམ།”
300



གྲུ་པས་སྐད་མགོ་མཐོན་པོར་བཏང་ནས་ལན་བཏབ་དོན།
“མ་མཐོང་། ཅི་ཡང་མ་མཐོང་།”
བུད་མེད་ཀས་ཀྱང་སྐད་བརྒྱབ་སོང་།
“ཞིབ་མོར་ལྟ་རོགས་གནོངས་དང་། ལྷ་རྗེ་བསླེབ་རན་ཡོད།”
གྲུ་པ་ཁ་ཕྱིར་འཁོར་ནས་ལྟ་ཙམ་བྱས་རྗེས། སླར་ཡང་ཚུར་འཁོར་ནས་
སྐད་བརྒྱབ་དོན།
“མ་མཐོང་། ཅི་ཡང་མ་མཐོང་།”
སྐྱེས་པ་ཀ་དང་བུད་མེད་ཀ་སླར་ཡང་སྡོང་ཕྲུག་དེའི་གན་དུ་ཙོག
སྐྱེས་པ་ཀས་དངན་པ་ཞིག་འཐེན་ཏེ་འདི་ལྟར་བཤད།
“ལྷ་རྗེ་དུས་ལྟར་མ་བསླེབ་ཚེ་དོན་དག་ཆེན་པོ་འབྱུང་རྒྱུ་རེད།”
“ལྷ་རྗེ་བསླེབ་རན་འདུག ང་ཚོས་གདན་ཞུ་ཡི་གེ་བསྐུར་ནས་ཀྱང་ཟླ་
གཅིག་ལྷག་འགོར་སོང་།”
བུད་མེད་ཀས་ཀྱང་དངན་པ་ཞིག་འཐེན།
སྐྱེས་པ་ཀས་དངན་པ་རྒྱུན་མི་ཆད་པར་འཐེན་ཞོར་བཤད་རྒྱུར།
“ང་ཚོའི་སའི་གོ་ལའི་ཚོ་བའི་བཞི་ཆའི་གཅིག་གི་མི་བརྗེད་ངེས་རྐུན་་་་
པོའི་ནད་ཀྱིས་བཟུང་ཟིན། ད་དུང་གཅིག་གཅིག་ལ་འགོ་བཞིན་ཡོད། ངོ་མ་
འཇིགས་སུ་རུང་བ་ཞིག་རེད།”
བུད་མེད་ཀས་དངན་པ་འཐེན་མཚམས་བཞག་སྟེ་བཤད་རྒྱུར།
“དཀོན་མཆོག་གསུམ་པོས་མཁྱེན། ལྷ་རྗེས་བརྗེད་ངེས་རྐུན་པོའི་ནད་
དེ་དྲག་གི་འཇུག་ཐུབ་བམ།”
301



བསླུ་བྲིད།
སྐྱེས་པ་ཀས་གདོང་ལ་དེ་མ་ཐག་ཡིད་ཆེས་ཀྱི་མདངས་ཤིག་མངོན་ཏེ་་་་
འདི་ལྟར་བཤད། །
“ལྷ་རྗེ་འཇིག་རྟེན་མི་ཡུལ་དུ་ལོ་ངོ་ཉིས་སྟོང་ལ་བཞུགས་སྐད། ཕལ་
ཆེར་ལོ་བརྒྱ་རེའི་ནང་དུ་མི་རྣམས་ལ་བརྗེད་ངེས་རྐུན་པོའི་ནད་དེ་ཐེངས་་་་་
གཅིག་འབྱུང་ངེས་ཡིན་ཟེར། ལྷ་རྗེ་ལ་འདིའི་ཕྱོགས་ཀྱི་སྨན་བཅོས་ཀྱི་ཉམས་
མྱོང་ཕུན་སུམ་ཚོགས་པ་ཡོད་པས། ང་ཚོས་ཡིད་ཆེས་བརྟན་པོ་བྱས་ཆོག”
སྐྱེས་པ་ཀས་སྐད་ཆ་དེ་དག་བཤད་རྗེས། གདོང་ལ་སྔར་བཞིན་ཡིད་
ཆེས་ཀྱི་ཉམས་ཤིག་ཤར་བཞིན་ཆུ་བོའི་ཕར་ངོགས་སུ་བལྟས།
བུད་མེད་ཀས་གླལ་སྙིང་ཞིག་བྱས་ཏེ་བཤད་རྒྱུར།
“ལྷ་རྗེ་དུས་ལྟར་བསླེབ་པར་སྨོན།”
རྒྱང་རིང་གི་ཕྱོགས་ནས་འུར་སྒྲ་ཆེན་པོ་ཞིག་གྲགས་འོང་། སྐྱེས་པ་ཀ་
དང་བུད་མེད་ཀ་གཉིས་ཁ་ཕྱིར་འཁོར་ཏེ་དེའི་ཕྱོགས་སུ་བལྟས།
རླངས་འཁོར་ཞིག་ཚུར་ཤོར་འོང་ནས་ཁོ་གཉིས་ཀྱི་གན་དུ་བསྡད་བྱུང་།
རླངས་འཁོར་རྗེས་ཀྱི་ས་རྡུལ་གྱིས་རླངས་འཁོར་ཡོངས་སུ་བཏུམས།
ས་རྡུལ་ཡལ་རྗེས། མི་འགའ་རླངས་འཁོར་ལས་བབས་ཏེ་ཤབ་ཤུབ་
ཀྱིས་ཅི་ཞིག་གླེང་བཞིན་འདུག
ཁོ་ཚོའི་ཁྲོད་ཀྱི་མི་གཅིག་ཚུར་འོང་ནས་སྐྱེས་པ་ཀ་དང་བུད་མེད་ཀ་་་་་
གཉིས་ལ་བཤད་དོན།
“ང་ཚོ་ནི་ཉི་མའི་ཚོ་བའི་ཡིན། ང་ནི་ཚོ་བ་དེའི་ཚོ་དཔོན་ཡིན། ང་ཚོ་
ཁྱོད་ཚོ་སའི་གོ་ལའི་ཚོ་བའི་བརྗེད་ངེས་རྐུན་པོའི་ནད་དེ་འགོ་བར་དོགས་ནས་
302



= ལྷ་རྗེ།
བྲོས་བྱོལ་དུ་འགྲོ་བ་ཡིན།”
སྐྱེས་པ་ཀས་ཡ་མཚན་པའི་ངང་འདི་ལྟར་དྲིས།
“ཅི་ཟེར། ཁྱོད་ཚོ་ནི་ཉི་མའི་ཚོ་བའི་ཡིན་ནམ། ངས་ཅིའི་ཕྱིར་དེ་འདྲ་
ཞིག་ཐོས་མ་མྱོང་ངམ།” །
“དེ་ནི་ཁྱོད་ལ་ཐོས་རྒྱ་ཆུང་བའི་རྐྱེན་གྱིས་རེད། ཁྱོད་ཀྱིས་དྲང་མོར་
ཤོད་དང་། ང་ཚོ་ཇི་ལྟར་བྱས་ན་ཆུ་བོའི་ཕ་རོལ་ཏུ་བརྒལ་ཐུབ། ཁྱོད་ཀྱིས་ང་
ཚོར་རོགས་རམ་བྱས་ན་རླངས་འཁོར་འདི་ཁྱོད་ལ་བྱིན་ཆོག”
མི་དེས་ཅི་མི་སྙམ་པའི་ངང་དེ་ལྟར་བཤད།
བུད་མེད་ཀས་ཚབ་ཚུབ་ཀྱི་ངང་དུ་འདི་ལྟར་དྲིས།
“ ཁྱོད་ཚོས་ངོ་མ་བཤད་པ་ཡིན་ནམ། ངོ་མ་སྟེར་རྒྱུ་ཡིན་ན་ང་ཚོས་ཁྱོད་
ཚོར་རོགས་རམ་བྱས་ཆོག”
མི་དེ་དག་གིས་མགོ་ལྕོག་ལྡེམ་ལྡེམ་བྱེད་ཞོར་བཤད་རྒྱུར།
“ངོ་མ་ཡིན། ངོ་མ་ཡིན། ད་ལྟ་ང་ཚོར་ལྕགས་ལོག་འདི་དགོས་དོན་ཅི་
ཡང་མེད།”
སྐྱེས་པ་ཀ་དང་བུད་མེད་ཀས་ལག་པ་གཡུག་གཡུག་བྱས་ཏེ་ཆུ་བོའི་ཕ་་་
རོལ་གྱི་གྲུ་པ་ཚུར་ལ་བོས། །
གྲུ་པས་གྲུ་ཁེམ་དཀྲུག་ཞོར་དལ་གྱིས་ཚུར་འོང་།
མི་དེ་དག་རྐྱལ་གཟིངས་སྟེང་ལ་བུད་རྗེས“མགྱོགས་མོར་འགྲོ”ཟེར།
གྲུ་པས་སྐྱེས་པ་ཀ་དང་བུད་མེད་ཀ་ལ་ལྟ་ཙམ་བྱས་རྗེས་སེམས་ཁུར་ངང་
བཤད་རྒྱུར།
303



བསླུ་བྲིད།
“ རྐྱལ་གཟིངས་གཅིག་གི་སྟེང་ལ་མི་འདི་འདྲ་མང་བོ་ཞིག་བསྡད་ན་ཉེན་
ཁ་ཧ་ཅང་ཆེ།”
མི་དེ་དག་གིས་སྣང་དོགས་ཙམ་ཡང་མི་བྱེད་པར་བཤད་རྒྱུར།
“འདི་རུ་བསྡད་ན་ཉེན་ཁ་དེ་བས་ཆེ། མྱུར་མོར་འགྲོ”
གྲུ་པས“དཀོན་མཆོག་གསུམ་པོས་མཁྱེན”ཅེས་སྐྱབས་འཇུག་ཅིག་ཞུས་་
རྗེས་གྲུ་ཁེམ་དཀྲུགས་ཞོར་ཆུའི་ཕར་ངོགས་སུ་བསྐྱོད། ཆུའི་ཕར་ངོགས་སུ་
བསླེབ་ལ་ཉེ་དུས། མི་ཞིག་ཆུ་ནང་དུ་ལྷུང་མོད། མི་དེ་དག་གིས་མིག་རིག་
རིག་གིས་མི་དེ་ཆུས་ཁུར་འགྲོ་བར་བལྟས་སྡོད་པ་ལས་ཁ་ཡ་མ་བྱས།
ཆུའི་ཕ་རོལ་ཏུ་བསླེབས་རྗེས། མི་དེ་དག་གིས་འདི་ལྟར་བཤད། །
“དཔུང་ཁག་ཅིག་གི་ཆེད་དུ་མི་རེ་གཉིས་བློས་བཏང་ཡང་ཆོག”
གྲུ་པས་ཚུལ་དེ་མཐོང་བས་ཁ་གདངས་ཤིང་མིག་ཅེར་བར་གྱུར།
གཉིས་པ།
དབྱར་གཞུང་གི་ཚ་བ་ཧ་ཅང་ཆེ། སྡོང་བོ་དེའི་ར་ལག་རབ་ཏུ་རྒྱས་
ཤིང་ཉིན་གུང་གི་ཚ་བའི་ཁྲོད་ལོ་མ་རྙིད་ལ་ཉེ། གྲམ་གཞུང་གི་ཆུ་བོའང་
བསྐམས་ཟིན་པས་རྡོ་རྣམས་འོད་ཡུག་ཡུག་བྱེད། །
སྐྱེས་པ་ཀ་དང་བུད་མེད་ཀའི་ཁ་ཤ་བསྐམས་ནས་སེར་ཁ་གས་ཡོད་པས།
ཕར་བལྟས་ཚོད་ཀྱིས་ཅུང་རྒས་འདུག །
སྐྱེས་པ་ཀས་གདོང་གི་རྔུལ་ཆུ་ཕྱི་ཙམ་བྱས་རྗེས་བཤད་རྒྱུར། །
“ ཚ་བ་ཆེ་བ་ལ། ངས་འདི་འདྲའི་སྡུག་ཅིག་མྱང་མི་འདོད། འདི་ལྟར་
304



ལྷ་རྗེ།
འཚོ་བ་ལས་ཤི་ན་བཟང་།” །
བུད་མེད་ཀས་ཀྱང་གདོང་གི་རྔུལ་ཆུ་འབྱིད་ཙམ་བྱས་ཏེ་བཤད་རྒྱུར།
“འཁོར་བ་ཁབ་ཀྱི་རྩེ་མོ་ན། །བདེ་བ་ནམ་ཡིང་ཡོད་མ་ཡིན་ཟེར་བ་མ་
གོའམ། འཇིག་རྟེན་འཁོར་བའི་ནང་དུ་མི་རེ་རེས་སྡུག་ངེས་ཅན་ཞིག་མྱང་
དགོས། སྡུག་ཅིག་མ་མྱང་ན་མི་ལ་ཡར་བསྐྱེད་ཀྱི་སེམས་འབྱུང་མི་སྲིད།”
སྐྱེས་པ་ཀས་གོང་གསལ་གྱི་སྐད་ཆ་དེ་མ་ཐོས་པ་བཞིན་ལག་པ་གཡུག་་་་
གཡུག་བྱེད་ཞོར་འདི་ལྟར་བཤད། །
“དཀོན་མཆོག་གསུམ་པོས་མཁྱེན། དཀོན་མཆོག་གསུམ་པོས་མཁྱེན།
ངས་ངོ་མ་བཟོད་མི་ཐུབ། འདི་ལྟར་སྡུག་མྱང་བ་ལས་ང་མྱུར་ཏུ་ཤི་ན་དགའ།”
བུད་མེད་ཀ་དགོད་ཙམ་བྱས་ཏེ་བཤད་རྒྱུར། །
“འདི་ལྟར་བཤད་ན་ཁྱོད་ཀྱིས་དཀོན་མཆོག་སྡུག་ལ་གཏད་པ་མ་ཡིན་་་
ནམ། ཁྱོད་ཀྱང་དབུགས་ཐོགས་ཤིག་ཡིན་པས། བྱམས་དང་སྙིང་རྗེ་སྒོམ་
པའི་དཀོན་མཆོག་གིས་ཁྱོད་འདི་ལྟར་འཆི་རུ་འཇུག་སྲིད་དམ།”
སྐབས་དེར། སའི་གོ་ལའི་ཚོ་བའི་སྐྱེས་པ་ཁ་ནི་དབུགས་འཚང་བཞིན་
རྒྱུག་འོང་ནས་འདི་ལྟར་བཤད།
“མ་འགྲིག་ཐལ། མ་འགྲིག་ཐལ། ཚོ་བའི་ནང་གི་བཞི་ཆའི་གཉིས་ཀྱི་
མི་བརྗེད་ངེས་རྐུན་པོའི་ནད་ཀྱིས་བཟུང་འདུག ད་དོན་དག་ཆེན་པོ་འབྱུང་
རྒྱུ་རེད།”
སྐྱེས་པ་ཀའང་ཚབ་ཚུབ་ཏུ་གྱུར་ཏེ་བཤད་རྒྱུར།
“ཀྱེ་ཧུད། ད་ཅི་བྱེད་དམ། ལྷ་རྗེ་ད་དུང་མི་བསླེབ་པ་ཅི་ཡིན་ནམ།”
，
305



བསླུ་བྲིད། -
བུད་མེད་ཀས་ཀྱང་སེམས་ཁུར་ངང་བཤད་རྒྱུར། །
“ལྷ་རྗེའང་དངོས་གནས་བསླེབ་ན་འགྲིག ང་ཚོས་འདི་རུ་ཁོར་དཔྱིད་
ཟླ་གསུམ་ལ་བསྒུགས་ཟིན། ངའི་ཁྱིམ་ན་ད་དུང་བྱ་བ་ཙག་ཙིག་ཡོད་པས་
སེམས་ཁའང་མི་བདེ།” །
“དཀོན་མཆོག་གསུམ་པོས་མཁྱེན། དཀོན་མཆོག་གསུམ་པོས་མཁྱེན།
ལྷ་རྗེ་མྱུར་ཏུ་བསླེབ་པར་སྨོན།”
སྐྱེས་པ་ཀས་ལག་ཟུང་ཐལ་མོ་སྦྱར་ཏེ་དེ་ལྟར་བཤད།
འུར་སྒྲ་ཆེན་པོ་ཞིག་དང་མཉམ་དུ་འདྲུད་འཐེན་འཁོར་ལོ་ཞིག་སྡོང་བོའི་
གན་དུ་བསླེབས། །
སྐྱེས་པ་ཀས་ཁ་ལོ་པར་འདི་ལྟར་དྲིས།
“ ཁྱོད་ཚོ་གང་ནས་ཡོང་། གང་ལ་འགྲོ་རྒྱུ་ཡིན།”
ཁ་ལོ་པས་བཤད་ན་འདོད་མི་འདོད་ཀྱིས་འདི་ལྟར་ལན་བཏབ་བྱུང་།
“ང་ཚོ་ནི་ཟླ་བའི་ཚོ་བའི་ཡིན། ང་ཚོ་ཁྱོད་ཚོ་སའི་གོ་ལའི་ཚོ་བའི་
བརྗེད་ངེས་རྐུན་པོའི་ནད་དེ་འགོ་བར་དོགས་ནས་བྲོས་བྱོལ་དུ་འགྲོ་བ་ཡིན།”
ཁ་ལོ་པས་སྣུམ་སྒོ་ཤུགས་ཀྱིས་མནན་ཏེ་གྲམ་གཞུང་ནས་མདུན་ཕྱོགས་སུ་
བསྐྱོད། ཁོ་ཚོའི་རྗེས་སུ་དུ་བ་སྔོ་ལྷོག་ལྷོག་འཕྱུར་བཞིན་འདུག
སྐབས་དེར། བུད་མེད་ཀས་ཁ་གྲགས་བྱུང་། །
“མི་འདི་དག་ངོ་མ་ཡ་མཚན་རེད། ཁོ་ཚོས་ལྷ་རྗེ་ཡོང་རྒྱུ་ཡིན་པ་མི་
ཤེས་སམ། ཁོ་ཚོ་འདི་ལྟར་བྲོས་བྱོལ་དུ་སོང་ན་ཐར་ལམ་ཞིག་ཡོད་དམ།”
306



ལྷ་རྗེ།
གསུམ་པ།
སྟོན་རླུང་ཤུགས་ཀྱིས་ལྡང་བྱུང༌། ར་ལག་རབ་ཏུ་རྒྱས་པའི་སྡོང་བོའི་
སྟེང་གི་ལོ་མ་རྣམས་སེར་པོར་གྱུར་ནས་མར་ལྷུང་གིན་འདུག སྐྱེས་པ་ཀ་དང་
སྐྱེས་པ་ཁ། བུད་མེད་ཀའི་ཐོད་པར་གཉེར་རིས་འཐེན་ཞིང་། ངོ་ལ་ཐང་
ཆད་པའི་ཉམས་ཤིག་ཤར་འདུག ཕྱི་དྲོའི་ཉི་འོད་འཕྲེད་དུ་ཁོ་ཚོའི་ངོ་ལ་
འཕྲོས་ནས་ཡོད།
གློ་བུར་དུ། ནམ་མཁར་སྤྲིན་ནག་འཁྲིགས་ཤིང་ཆར་བ་དྲག་ཏུ་བབས།
སྐྱེས་པ་ཀ་དང་སྐྱེས་པ་ཁ། བུད་མེད་ཀ་གསུམ་པོ་སྡོང་བོའི་འོག་ལ་ཆར་བྱོལ་
དུ་བྲོས།
དྲག་ཆར་ད་དུང་འབབ་ཀྱིན་འདུག སྐབས་དེར། བུད་མེད་ཁ་སྡོང་
བོའི་ཕྱོགས་སུ་རྒྱུག་ནས་ཡོང་། མོའི་ལཱ་བ་ཆར་ཆུས་བརླན་ཞིང་ལུས་པོ་ཡོངས་
རྫོགས་འདར་སིག་སིག་བྱེད་ཅིང་མཆིས། །
བུད་མེད་ཁས་ཁ་ཤ་འདར་འདར་བྱེད་ཞོར་འདི་ལྟར་ཟེར། །
“མ་འགྲིག་ཐལ། མ་འགྲིག་ཐལ། ང་ཚོའི་ཚོ་བའི་བཞི་ཆའི་གསུམ་གྱི་
མི་བརྗེད་ངེས་རྐུན་པོའི་ནད་ཀྱིས་བཟུང་ཟིན། ད་དུང་ཇེ་མང་ལ་འགྲོ་བཞིན་
ཡོད།”
བུད་མེད་ཀས་བུད་མེད་ཁའི་ལག་པར་འཇུས་ཏེ་བཤད་རྒྱུར། །
“དཀོན་མཆོག་གསུམ་པོས་མཁྱེན། ངའི་ཕ་མ་དང་མིང་སྲིང་། ངའི་
ཁྱོ་བོ་དང་བྱིས་པ་ཚང་མ་དེ་རུ་ཡོད། དཀོན་མཆོག་གསུམ་པོས་ཁོ་ཚོར་མགོན་
307



བསླུ་བྲིད།
སྐྱབས་མཛད་རོགས།”
བུད་མེད་ཁས་ད་དུང་ཁ་ཤ་འདར་འདར་བྱེད་ཞོར་འདི་ལྟར་བཤད།
“ད་ལྟ་ཚོ་བའི་ནང་ཕ་བུ་མ་བུ་དང་མིང་སྲིང་བར་དུའང་ལོག་གཡེམ་
བྱེད་པའི་དོན་དག་འབྱུང་བཞིན་ཡོད། བཀག་ཀྱང་མི་ཁོགས། ངོ་མ་
འཇིགས་སུ་རུང་བ་ཞིག་རེད།”
སྐྱེས་པ་ཀས་སེམས་ཁུར་ངང་བཤད་རྒྱུར།
“ད་ལྟ་ང་ཚོར་བྱ་ཐབས་མི་འདུག ང་ཚོས་བློ་གཅིག་སེམས་གཅིག་གིས་
ལྷ་རྗེར་སྒུག་པ་ལས་བྱ་ཐབས་ཅི་ཡང་མི་འདུག”
སྐྱེས་པ་ཁས་དངན་པ་ཞིག་འཐེན་ཏེ་འདི་ལྟར་བཤད། །
“ལྷ་རྗེ་ཞེས་པའི་མི་དེ་འདྲ་ཞིག་དངོས་གནས་ཡོད་དམ་མེད། ང་ཚོས་
དུས་ཚིགས་གཉིས་ལ་བསྒུགས་ཀྱང་ཁོའི་གྲིབ་མ་ཙམ་ཡང་མ་མཐོང་། སྐབས་
ལ་ལར་ང་དེ་ལ་ཡིད་ཆེས་ཀྱང་མི་འདུག”
“ད་ལྟ་ང་ཚོས་ལྷ་རྗེར་རེ་སྒུག་བྱེད་པ་ལས་བྱ་ཐབས་ཅི་ཡང་མེད། ལྷ་
རྗེས་ད་གཟོད་ནད་དེ་གསོ་ཐུབ། ང་ཚོར་ཐབས་བཀོད་ཅི་ཡང་མི་འདུག”
ཁོ་ཚོ་སྡོང་འོག་ནས་བུད་དེ་ཆུ་བོའི་ཕར་ངོགས་ཀྱི་གྲུ་པའི་མིང་ནས་བོས།
ཆར་བ་དྲག་ཏུ་འབབ་བཞིན་པས་གྲུ་པས་ཅི་ཡང་མ་ཐོས། ཁོ་འགུལ་ཙམ་ཡང་
མི་བྱེད་པར་རྒྱང་རིང་ཞིག་ལ་ཅེར་འདུག
ལག་སྐྱོར་འདྲུད་འཐེན་འཁོར་ལོ་ཞིག་ཤེས་མེད་ཚོར་མེད་དུ་ཁོ་ཚོའི་གན་
དུ་བསླེབས། མི་འགའ་དེ་ལས་མར་བབས་ཏེ་ལག་སྐྱོར་འདྲུད་འཐེན་འཁོར་
ལོར་རྡོག་ཐོས་རྒྱག་ཞོར་སྐད་ཆེན་པོས་སྡིགས་མོ་བྱས།
308



ལྷ་རྗེ།
“ལྕགས་ལོག་འདི་འདམ་ལམ་དུ་ཞུགས་ཚེ་མི་ལའང་མི་དོ། ད་ནས་
བཟུང་ལྕགས་ལོག་འདི་མི་བཀོལ་ཁོ་ཐག་ཡིན།”
སྐྱེས་པ་ཀས་མི་དེ་དག་ལ་འདི་ལྟར་དྲིས།
“ ཁྱོད་ཚོ་ཚོ་བ་གང་གི་ཡིན། ངས་ཁྱོད་ཚོ་རིག་མ་མྱོང་བ་འདྲ།”
“ང་ཚོ་ནི་སྐར་མའི་ཚོ་བའི་ཡིན། ང་ཚོ་ཁྱོད་ཚོ་སའི་གོ་ལའི་ཚོ་བའི་
བརྗེད་ངེས་རྐུན་པོའི་ནད་དེ་འགོ་བར་དོགས་ནས་བྲོས་བྱོལ་དུ་འགྲོ་བ་ཡིན།
གནད་ལ་ཐུག་དུས་ལྕགས་ལོག་འདི་མི་ལས་ཀྱང་ཐབས་སྡུག་རེད།”
ཁོ་ཚོས་དེ་ལྟར་ལན་བཏབ། །
མི་དེ་དག་འགྲོ་གྲབས་བྱེད་པ་མཐོང་བས་བུད་མེད་ཁས་འདི་ལྟར་དྲིས།
“ ཁྱོད་ཚོ་བྲོས་བྱོལ་དུ་འགྲོ་རྒྱུ་ཡིན་ན། ལག་སྐྱོར་འདྲུད་འཐེན་འཁོར་
ལོ་འདི་ང་ཚོར་བྱིན་ན་ཆོག་གམ། ང་ཚོར་མཚོན་ན་འདི་དགོས་མཁོ་ཧ་ཅང་
ཆེ།”
“ཁྱེར་ཅིག ཁྱེར་ཅིག ང་ཚོས་ལྕགས་ལོག་འདི་གང་ལ་གཡུག་དགོས་
པའང་མ་ཤེས་པར་བསྡད་ཡོད།”
དེ་ལྟར་བཤད་རྗེས་ཁོ་ཚོ་ཐད་ཀར་གྲམ་པའི་ཕྱོགས་སུ་སོང་།
སྐྱེས་པ་ཀས་དེ་དག་གི་སྡུན་བཀག་སྟེ་བཤད་རྒྱུར།
“ད་ལྟ་གྲམ་ཆུ་ཧ་ཅང་ཆེ་བས། ཁྱོད་ཚོ་འདི་ལྟར་སོང་ན་ཆུས་ཁུར་ཉེན་
“ང་ཚོ་ཆུས་ཁུར་ཡང་རུང་།
གནས་འདིར་དངོས་གནས་བསྡད་ན་མི་
འདོད།”
309



བསླུ་བྲིད།
དེ་དག་གིས་སྐྱེས་པ་ཀའི་སྐད་ཆར་ཁ་ཡ་ཙམ་ཡང་མི་བྱེད་པར་སྔོན་དུ་་
སོང་།
གྲམ་དཀྱིལ་དུ་སླེབས་པ་ན། མི་དེ་ཚོ་ཆུས་ཁུར་ཏེ་ཤུལ་ཙམ་ཡང་མ་
ལུས།
སྐྱེས་པ་ཀ་དང་སྐྱེས་པ་ཁ། བུད་མེད་ཀ་དང་བུད་མེད་ཁ་དག་གིས་
ཚུལ་དེ་མཐོང་བས། ཁ་གདངས་ཤིང་མིག་ཅེར་བའི་ངང་དུ“ངོ་མ་འཇིགས་སུ་
རུང་བ་ཞིག་རེད”ཟེར།
བཞི་པ།
དགུན་དུས་ཀྱི་ནམ་ཟླ་ཧ་ཅང་འཁྱག སྡོང་རྒན་གྱི་ཡལ་ཀ་རྣམས་
ཕྱོགས་དང་མཚམས་སུ་བརྐྱངས་འདུག་པས། བལྟས་པ་ཙམ་གྱིས་ཡ་ང་བ་
ཞིག་རེད། ཉི་མ་ནུབ་རིར་ཡོལ་ལ་ཉེ། ནུབ་ཁའི་ཉི་ཟེར་སྐྱེས་པ་ཀ་དང་སྐྱེས་
པ་ཁ། བུད་མེད་ཀ་དང་བུད་མེད་ཁའི་གཉེར་རིས་ཀྱིས་གཡོགས་པའི་ངོ་ལ་
འཕྲོས་འདུག གྲམ་གཞུང་དུ་ཆབ་རོམ་མཐུག་པོ་ཞིག་ཆགས་ཡོད་ལ། ཁོ་
ཚོས་སྐེ་བསྲིངས་ཏེ་ཕར་ངོགས་སུ་བལྟས་འདུག
ཡུན་རིང་ཞིག་འགོར་རྗེས། ཁོ་ཚོས་སྡོང་རྒན་དེའི་མཐའ་བསྐོར་ཏེ་
ལབ་གླེང་སྣ་ཚོགས་བྱས་བྱུང་། །
“སྡོང་རྒན་འདི་བཞིན་ང་ཚོའང་རྒས་ཟིན། གྲང་འཁྱག་གི་ནམ་ཟླ་འདི་
འདྲ་ལུས་པོས་ཀྱང་བཟོད་ཐུབ་པ་མི་འདུག”
“དཀོན་མཆོག་གསུམ་པོས་མཁྱེན། འཇིག་རྟེན་དཀར་ངོགས་འདི་རུ་
310



ཅི་ཞིག་ལ་སྒུག་པ་ལས་ཐབས་སྡུག་པའི་བྱ་བ་ཞིག་མི་འདུག ད་ལྟ་ང་ཤི་ཡང་
ཆོག་སྟེ། ཡོང་རྒྱུ་མེད་པའི་ལྷ་རྗེ་དེ་ལ་གཏན་ནས་བསྒུག་མི་འདོད།”
“མིས་ཚེ་གང་བོར་ཅི་ཞིག་ལ་རེ་སྒུག་བྱེད་བཞིན་པ་མ་ཡིན་ནམ། ཡིན་
ནའང་སུས་ཀྱང་རང་གིས་ཅི་ཞིག་ལ་སྒུག་བཞིན་པ་མི་ཤེས། ང་ཚོར་མཚོན་ན།
ང་ཚོས་ལྷ་རྗེ་ཞེས་པའི་མི་དེ་འདྲ་ཞིག་རིག་ཀྱང་མ་མྱོང་བས། ཇི་ལྟར་རང་
ཉིད་ཀྱིས་ཅི་ཞིག་ལ་སྒུག་བཞིན་པ་ཤེས་སམ།”
སྐྱེས་པ་ཁས་ཀྱང་དངན་པ་འཐེན་ཞོར་དེ་ལྟར་བཤད།
བུད་མེད་ཁས་དེ་གསུམ་ལས་ལྡོག་སྟེ་དངན་པ་མ་འཐེན་ལ་ཤུགས་རིང་
ཡང་མི་འབྱིན་པར་བཤད་རྒྱུར། །
“རང་ཉིད་ཀྱིས་ཅི་ཞིག་ལ་སྒུག་བཞིན་པ་མི་ཤེས་ན། རེ་སྒུག་ལ་ནང་
དོན་ཅི་ཞིག་ཡོད་དམ།”
གྲུ་པས་སྔར་བཞིན་རྒྱང་རིང་གི་ཕྱོགས་སུ་ཅེར་འདུག
སྐྱེས་པ་ཀས་རང་གི་བཟའ་ཟླ་ཚུར་ལ་རྒྱུག་འོང་བ་མཐོང་བས་སྡུན་་་་་
བསུས་ནས་སོང་།
སྐྱེས་པ་ཀའི་བཟའ་ཟླས་ཅི་ཞིག་བོར་སོང་བ་ལྟ་བུའི་མིག་མདངས་ཀྱིས་
སྐྱེས་པ་ཀའི་ངོ་ལ་ཅེར་ཅེར་རྗེས་འདི་ལྟར་དྲིས།
“ ཁྱོད་སུ་ཡིན།”
སྐྱེས་པ་ཀའི་མིག་མདངས་ཀྱང་ཅི་ཞིག་བོར་སོང་བ་ལྟར་རབ་རིབ་ཏུ་་་
གྱུར་ཅིང་། ཕར་སོང་ནས་བུད་མེད་ཀར་འདི་ལྟར་དྲིས།
“ ཁྱོད་སུ་ཡིན།”
311



བསླུ་བྲིད། –
བུད་མེད་ཀའི་མིག་མདངས་ཀྱང་རབ་རིབ་ཏུ་གྱུར་སོང་། ཕར་སོང་
ནས་སྐྱེས་པ་ཁ་ལ་འདི་ལྟར་དྲིས།
“ ཁྱོད་སུ་ཡིན།”
སྐྱེས་པ་ཁའི་མིག་མདངས་ཀྱང་རབ་རིབ་ཏུ་གྱུར་ནས་བུད་མེད་ཁ་ལ་་་་
འདི་ལྟར་དྲིས།
“ ཁྱོད་སུ་ཡིན།”
སྐབས་དེར། གྲུ་པས་སྐད་བརྒྱབ་བྱུང་།
“ལྷ་རྗེ་སླེབས་བྱུང་། ལྷ་རྗེ་སླེབས་བྱུང་།”
གྲུ་པ་སྔོན་དང་ལྷ་རྗེ་གཞུག་བྱས་ཏེ་ཆབ་རོམ་སྟེང་ནས་ཚུར་ལ་རྒྱུག་་་་
ཡོང་།
བུད་མེད་ཁའི་མིག་མདངས་ཀྱང་རབ་རིབ་ཏུ་གྱུར། དེ་བས་གྲུ་པར་
བལྟས་ནས་འདི་ལྟར་དྲིས།
“ ཁྱོད་སུ་ཡིན།”
གྲུ་པས་མིག་མདངས་ཀྱང་རབ་རིབ་ཏུ་གྱུར་སོང་། ཁོ་ཁ་ཕྱིར་འཁོར་
ནས་ལྷ་རྗེ་ལ་ལྟ་ཙམ་བྱས་རྗེས་འདི་ལྟར་དྲིས།
“ ཁྱོད་སུ་ཡིན།”
ལྷ་རྗེའི་མིག་མདངས་ཀྱང་ཅི་ཞིག་བོར་སོང་བ་ལྟར་རབ་རིབ་ཏུ་གྱུར།
ཁོས་ཡུད་ཙམ་ལ་འདང་ཞིག་བརྒྱབ་ཅིང་རང་གིས་རང་ལ་ཞིབ་ལྟ་ཞིག་བྱས་་་
རྗེས་འདི་ལྟར་དྲིས།
“ང་སུ་རེད།”
312



སྙན་ངག་པ་དུར་ཁྲོད་རྗེས་སུ་དྲན་པ།
སྙན་ངག་པ་དུར་ཁྲོད་རྗེས་སུ་དྲན་པ།
སྙན་ངག་པ་དུར་ཁྲོད་འདས་ནས་ལོ་གཅིག་འཁོར་སོང་།
ད་ལྟ། གྲོང་རྡལ་ཆུང་ངུ་འདིར་སྙན་ངག་པའི་མིང་གླེང་དུས། མི་མང་
ཤོས་ཀྱིས“སྨྱོན་པ་དེ།” “ལག་དམར་དེ”ཞེས་སྡིགས་མོ་བྱེད་ངེས། སྙན་
ངག་པར་རྗེས་དྲན་བྱེད་མཁན་ནམ་སྙན་ངག་པའི་བྱ་བ་སྤྱོད་པར་གོ་བ་ལེན་
ཐུབ་མཁན་ནི་ང་དང་ང་འདྲའི་གྲོགས་པོ་འགའ་ལས་མེད།
ལོ་གཅིག་གི་སྔོན་ཏེ། སྙན་ངག་པ་དུར་ཁྲོད་ལ་མྱ་ངན་ཞུ་བའི་ཚོགས་
འདུ་རུ། ངས་སྙན་ངག་པའི་འཐུས་ཚབ་སྙན་ངག་ཅིག་གྱེར་འདོན་བྱས།
ཉིན་དེར། སྙན་ངག་པའི་ཆུང་མ་སྔོན་མ་མེ་ཏོག་སྐྱིད་དང་གྲོགས་པོ་འགའ་
ལས་མི་གཞན་མི་འདུག སྙན་ངག་གི་ཁ་བྱང་ལ《དོ་ནུབ། ང་དུར་ཁྲོད་ཡིན》
ཟེར། གཤམ་གསལ་ནི་ངས་གྱེར་འདོན་བྱས་པའི་སྙན་ངག་དེ་ཡིན།
དོ་ནུབ། ང་དུར་ཁྲོད་ཡིན།*
ཤི་འཕོས་བྱུང་བའི་འདས་ལོག་གི་གཏམ་རྒྱུད་འདི།
* འདི་ནི་ན་གཞོན་སྙན་ངག་པ་འབྲུག་ལྗང་གི་སྙན་ངག་ཅིག་གཡར་བའོ།།
313



བསླུ་བྲིད།
ངས་སུ་ལའང་བཤད་མ་ཕོད་པའི་ཁ་ཆེམས་ཡིན།
ངས་མུ་མཐུད་དུ་ཁྱོད་ལ་ཇི་ལྟར་གསང་ཆོག་ཨང་།
དོ་ནུབ། ངས་སུ་ཞིག་ཡང་དག་མགོན་དུ་བཀུར།
མཚན་མོ་དེའི་ཆེས་འཇིགས་སྐྲག་གིས།
བྱ་གླག་གི་འཕུར་སྟངས་ཀྱང་བརྗེས།
ཡོད་ཚད་དེ་ནས་བཟུང་མཇུག་རྫོགས་རན།
རྒྱུ་མཚན་དེའི་དབང་གིས།
ང་དུར་ཁྲོད་ཡིན།
གདམ་ག་ཅི་ཞིག་གིས།
འཇིག་རྟེན་གྱི་མགྲོན་པོ་སུ་ལ་སྒུག
དོ་ནུབ། ང་དུར་ཁྲོད་ཡིན།
རྣམ་ཤེས་འདས་ལོག་གི་དུར་ཁྲོད་ཡིན།
རོ་ལངས་རྒྱག་སྲིད་པའི་དུར་ཁྲོད་ཡིན།
ནམ་རྒྱུན་ན་ཟུག་སྟེར་བའི་རྒྱུན་ལྡན་མ།
ངའི་གནས་ཚང་སྙིང་རྗེའི་ཁམས་ཡིན།
ཁྱོད་ཉིད་ཕེབས་པར་སྣེ་ལེན་ཞུས།
དུར་ཁྲོད་ན་འདས་ལོག་གླུ་བ་མང་།
དུར་ཁྲོད་ནི། རྒོད་པོ་སྐྱོ་གདུང་གིས་འབབ་སའི་མི་
ཡུལ་གྱི་ཟུར་གནས་གཅིག
314



- སྙན་ངག་པ་དུར་ཁྲོད་རྗེས་སུ་དྲན་པ།
རི་ཚོགས་ཀྱི་རེ་སྒུག་རྒོད་པོ་དེ་ཡིན་ན།
རྒོད་པོའི་མཐའ་མཇུག་གི་བསྟི་གནས་གང་། །
རྒོད་པོས། སུའི་ཆེད་ལ།
ཐེངས་ཅི་ཙམ་ལ་ནམ་འཕང་བསྟད།
རྒོད་པོ་ཕྱིར་ཡོང་དུས།
དུར་ཁྲོད་ན་རྣམ་ཤེས་དང་རླུང་རྟ་འཕུར།
རྒོད་པོ་འཕུར་སོང་རྗེས།
དུར་ཁྲོད་ན་མྱ་ངན་གྱི་སྒྲ་འབྱིན།།
རྒོད་པོ་ཡ། ངའི་ལས་དབང་ཧྲིལ་བོར།
བར་སྣང་གི་ཕྱི་མིག་མ་བགྲད་པར།
ཕྱོགས་མི་ནོར་བའི་མི་ཡུལ་གང་ལ་བཞུད།
ད་དུང༌། དུར་ཁྲོད་ན།།
ཤི་མ་རན་པའི་ཁ་ཆེམས་གྱེར།
དོ་ནུབ། དུར་ཁྲོད་ན་ནུབ་རླུང་ལྡང་དུས།
དུར་ཁྲོད། ཕ་ཡུལ་གྱི་ཁྱིམ་མཚེས་རེད།
དོ་ནུབ། ང་དུར་ཁྱོད་ཡིན།
ངས་རྒོད་པོ་དྲན། །
ངས་སྙན་ངག་གྱེར་འདོན་བྱེད་དུས། སྙན་ངག་པའི་ཆུང་མ་སྔོན་མ་མེ་
ཏོག་སྐྱིད་ཁོ་ནས་ངུ་ཤུམ་བྱེད་པ་ལས། གྲོགས་པོ་གཞན་རྣམས་ཀྱིས་ཁ་རོག་
གེར་ཉན་འདུག སྙན་ངག་གྱེར་འདོན་བྱས་ཚར་དུས་ཀྱང་མེ་ཏོག་སྐྱིད་ཀྱི་
སྐད་ཆུང་ངུའི་ངུ་སྒྲ་ལས་གྲག་རྒྱུ་ཅི་ཡང་མི་འདུག དུས་ཚོད་ནི་དགུན་དཀྱིལ་
315



བསླུ་བྲིད། -
ཡིན་ལ། ཕྱི་རོལ་ཏུ་ཁ་བ་འབབ་བཞིན་པ་ལས་གྲང་རླུང་གཡུག་གིན་མེད་པས་
ལྷིང་འཇགས་སེ་འདུག
ཁང་བའི་དཀྱིལ་གྱི་ཅོག་ཙེ་ཞིག་གི་སྟེང་དུ་སྙན་ངག་པའི་འདྲ་པར་ཞིག་
དང་སྙན་དེབ་ཅིག་བཞག་ཡོད་ལ། འདྲ་པར་དང་སྙན་དེབ་ཀྱི་འགྲམ་ལ་ཁ་
བཏགས་ཤིག་འཐེན་འདུག དེ་དག་ཐམས་ཅད་ང་ཚོ་གྲོགས་པོ་འགས་བཀོད་
སྒྲིག་བྱས་པ་ཡིན། འདྲ་པར་དེ་ནི་སྙན་ངག་པ་ཁོ་སློབ་གྲྭ་ཆེན་མོ་ནས་མཐར་
ཕྱིན་ཁར་བླངས་པ་ཡིན་ལ། ཁོའི་མཐར་ཕྱིན་འཛིན་ཡིག་ཏུའང་འདྲ་པར་དེ་
འདྲ་ཞིག་སྦྱར་འདུག འདྲ་པར་དེ་རྡེབ་དུས་ཀྱི་སྙན་ངག་པ་ནི་ལོ་ཉི་ཤུ་ཡས་
མས་སུ་སྣང་ཞིང་། སྐམ་ལ་ཅུང་ལྐོག་གྱུར་ཡིན་པའི་མིག་མདངས་སུ་འགོག་
ཐབས་བྲལ་པའི་ལང་ཚོའི་གཟི་དཔལ་ཞིག་མངོན་ཡོད། དེ་ནི་ཁོ་རང་ཉིད་
ཀྱང་ཡིད་ཚིམས་པའི་འདྲ་པར་ཞིག་ཡིན་པས། པར་ལེན་ཁང་དུ་ཡང་བསྐྱར་
ཇེ་ཆེར་བཏང་ནས་ད་བར་ཉར་ཚགས་བྱས་འདུག སྙན་དེབ་དེ་ནི་ཁོས་མི་ཚེ་
འདིར་པར་སྐྲུན་བྱས་པའི་སྙན་དེབ་ཐོག་མ་ཡིན་ལ་མཐའ་མའང་ཡིན། སྙན་
དེབ་དེ་ནི་སྙན་ངག་པ་མི་ལོ་སུམ་ཅུའི་རིང་ཀྱག་ཀྱོག་ལྡན་པའི་རྩོམ་རིག་གི་་་་
ལམ་བུར་བསྙེགས་པའི་སྤྱི་བསྡོམས་ཐེངས་ཤིག་ཡིན་ཅེས་བཤད་ཀྱང་ཆོག སྙན་
དེབ་དེའི་ནང་དུ་སྙན་ངག་པས་གསར་རྩོམ་བྱས་པའི་བརྩམས་ཆོས་མང་ཆེ་བ་
ཞིག་འདུས་ཡོད། །
སྙན་ངག་པའི་མིང་དངོས་ལ་བསོད་ནམས་དར་རྒྱས་ཟེར་ལ། དུར་
ཁྱོད་ནི་ཁོའི་པིར་མིང་ཡིན། སྙན་ངག་པར་དེ་འདྲའི་པིར་མིང་ཞིག་ཐོགས་
པར་གཏམ་རྒྱུད་ཅིག་ཡོད།
33 6



སྙན་ངག་པ་དུར་ཁྲོད་རྗེས་སུ་དྲན་པ།
སློབ་གྲྭ་ཆེན་མོའི་ལོ་རིམ་གཉིས་པའམ་གསུམ་པའི་སྐབས་ཀྱི་དབྱར་་་་་
གནང་ཞིག་ལ། སྙན་ངག་པ་ཕ་ཡུལ་དུ་བསླེབས། ཁོའི་ཕ་ཡུལ་ནི་གྲོང་ཁྱེར་
དང་ཐག་ཤིན་ཏུ་རིང་བའི་ཞིང་སྡེ་ཞིག་ཡིན། དེ་རུ་དུད་ཁྱིམ་བརྒྱ་ལྷག་ཡོད་
ལ་མི་གྲངས་དྲུག་བརྒྱ་ཙམ་འདུག་པས། ས་ཆ་དེ་གའི་སྡེ་བ་ཆེན་པོ་རུ་བརྩིས་
ཆོག སྡེ་བའི་ནུབ་ཕྱོགས་སུ་དུར་ཁྲོད་ཅིག་ཡོད་ཅིང༌། ཚང་མས་དེ་ལ་དུར་
ཐང་ཟེར། ནམ་རྒྱུན་སྡེ་བའི་རྒད་པོ་རྒན་མོ་རྣམས་ཀྱིས་དུར་ཁྲོད་དང་འབྲེལ་
བའི་འདྲེ་བཤད་སྣ་ཚོགས་རྒྱག་སྲིད་པས། ཉིན་དཀར་ཡིན་ནའང་གཅིག་པུར་
དེ་རུ་ཟོག་རྫིར་སོང་ཚེ་འཇིགས་འཇིགས་ངང་སྡོད་དགོས། སྟོན་ལས་མཇུག་
རྫོགས་རྗེས། སྙན་ངག་པ་དང་སྡེ་བའི་ནང་གི་སློབ་གྲྭ་ཆེན་མོ་པ་གཞན་གཉིས་
ཏེ། ཕུན་ཚོགས་དང་དབང་རྒྱལ་གསུམ་གྱིས་སྡེ་འདབས་ཀྱི་ལྕང་སྡོང་ཆེན་པོ་
ཞིག་གི་འོག་ཏུ་ལྷུ་ཆང་འཐུངས་ཏེ་ཁ་བརྡ་སྣ་ཚོགས་བྱས། ཁོ་ཚོས་ཉིན་གུང་
ནས་བཟུང་འཐུང་མགོ་བརྩམས་ཤིང་ས་རུབ་ནས་ཕྱོགས་བཞི་མག་མོག་ཏུ་གྱུར་
དུས་ཅུང་ར་བཟི་བར་གྱུར་འདུག ཉིན་དེ་ནི་ལུགས་རྙིང་གི་ཟླ་བདུན་པའི་
ཚེས་བཅུ་དྲུག་ཡིན་པས། ས་རུབ་མ་ཐག་དཀར་གསལ་ཟླ་བའང་ཤར་རིའི་རྩེ་
ནས་དལ་གྱིས་འཕགས་ཏེ་ནམ་མཁའི་མཐོངས་སུ་ལྷང་ངེར་འདུག ཁོ་ཚོས་
མུ་མཐུད་དུ་ལྷུ་ཆང་དམ་བེ་འགའ་འཐུངས་རྗེས་ཚང་མ་ར་རོ་བར་གྱུར་འདུག
དེ་བས་ཁོ་ཚོའི་ཁྲོད་ཀྱི་སྙན་ངག་པས་དམར་པོར་གྱུར་པའི་མིག་ཟུང་གིས་ཁོ་་་
གཉིས་ལ་བལྟས་ཙམ་བྱས་ཏེ་འདི་ལྟར་བཤད། །
“འུ་ཚོས་ད་བར་སྟོང་བཤད་དང་ཁྱི་ལབ་མང་བོ་བརྒྱབ། ཚང་མས་
རང་ལ་སྤོབས་པ་དང་སྙིང་སྟོབས་ཡོད་རབ་བཤད། ངོ་མ་དེ་འདྲ་ཞིག་ཡིན་ན།
317



བསླུ་བྲིད། -
དེ་དགོང་སུ་ཞིག་དུར་ཐང་ལ་འགྲོ་ཐུབ་པར་བལྟ།”
སྐད་ཆ་དེས་ཕུན་ཚོགས་དང་དབང་རྒྱལ་གཉིས་ཀ་ཐོག་མར་ཧད་དུ་་་་
བཅུག ཁོ་གཉིས་ཀྱིས་སྙན་ངག་པའི་ངོ་ལ་ཅེར་ནས་ཡུད་ཙམ་བསྡད་རྗེས། ལྷུ་
ཆང་གི་དམ་བེ་སར་གཡུགས་ཤིང་ངར་ཞིག་ལངས་ཏེ་བཤད་རྒྱུར། །
“ང་ཚོ་ཚང་མ་དེང་རབས་ཀྱི་སློབ་གསོ་མྱངས་པའི་ཤེས་ཡོན་ཅན་ཏག་་
ཏག་ཡིན་པས། དེ་རུ་འགྲོ་མི་ཐུབ་རྒྱུ་ཅི་ཡོད། འགྲོ། ད་འགྲོ། ང་ཚོ་
མཉམ་དུ་འགྲོ།”
སྙན་ངག་པས་སྤྱང་གྲུང་གི་ཕག་ནས་བྱུང་བའི་དགོད་སྒྲ་ཞིག་བཏོན་ཏེ་
བཤད་དོན། །
“ཚང་མ་མཉམ་དུ་སོང་ན་འགྲོ་མི་ཐུབ་རྒྱུ་ཅི་ཡོད། ངོ་མ་དེ་འདྲའི་
སྤོབས་པ་དང་སྙིང་སྟོབས་ཤིག་ཡོད་ན། ང་ཚོས་རྒྱལ་ཞིག་འཇོག ང་ཚོ་རང་
རང་ས་ནས་དུར་ཐང་ལ་འགྲོ། སུ་ཞིག་དེ་རུ་མ་བསླེབ་ན་སྒོར་བརྒྱ་ཡི་ཆད་པ་
གཅོད།”
ཕུན་ཚོགས་དང་དབང་རྒྱལ་ཡང་དེ་ལ་འཐད་པ་བྱུང་། ཕུན་ཚོགས་
ཐད་ཀར་དུར་ཐང་ལ་འགྲོ་བ་དང་དབང་རྒྱལ་དང་སྙན་ངག་པ་ནི་གཡས་དང་
གཡོན་ནས་དུར་ཐང་ལ་འགྲོ་རྒྱུའི་ཐག་བཅད། ཁོ་ཚོ་མཉམ་འཛོམ་བྱ་ཡུལ་ནི་
དུར་ཐང་དུ་ཕ་བོང་ཆེན་པོ་ཞིག་ཡོད་པ་དེ་བྱས། །
མཇུག་མཐར། དུར་ཐང་གི་ཕ་བོང་དེའི་གན་དུ་སྙན་ངག་པ་གཅིག་པུ་
མ་གཏོགས་བསླེབ་མ་སོང་། སྙན་ངག་པ་ཕ་བོང་དེའི་གན་དུ་བསླེབ་ནས་ཆུ་
ཚོད་ཕྱེད་ཙམ་ལ་བསྒུགས་མོད། ཕུན་ཚོགས་དང་དབང་རྒྱལ་གཉིས་ཀྱི་གྲིབ་
318



སྙན་ངག་པ་དུར་ཁྲོད་རྗེས་སུ་དྲན་པ།
མ་ཙམ་ཡང་མཐོང་རྒྱུ་མ་བྱུང་། དེ་ནས་ཁོ་ལ་གཉིད་བབས་ཏེ་གླལ་སྙིང་ཞིག་
བྱས་རྗེས་ཕ་བོང་དེའི་སྟེང་དུ་གན་རྐྱལ་དུ་གཉིད་ལ་ཡུར། ཁོ་གཉིད་ལས་སད་
དུས་ཕལ་ཆེར་ནམ་དཀྱིལ་བཟུར་འདུག བཟི་རྩ་བ་ནས་དྭངས་མེད་ནའང་
ཀླད་པ་ནི་ཕལ་ཆེར་གསལ་བོར་འདུག དེ་དུས་བསིལ་རླུང་དལ་གྱིས་ལངས་
ཤིང་ཟླ་འོད་རབ་ཏུ་གསལ་བས་ཁོ་ལ་ཚོར་བ་ཁྱད་པར་བ་ཞིག་བྱིན། ཟླ་འོད་
ཁྲོད་ཀྱི་དུར་ཐང་ནི་ལྷིང་འཇགས་སེར་འདུག་སྟེ། དུར་ས་རེ་རེ་ཆེ་ཆུང་མེད་
པའི་དེའུ་འབུར་ཆུང་ཆུང་དག་དང་མཚུངས། དེ་འདྲའི་ལྷིང་འཇགས་ཀྱི་ཁོར་
ཡུག་ཅིག་ཏུ། སྙན་ངག་པར་འཇིགས་སྣང་ཅི་ཡང་མེད་པར་མ་ཟད། ད་དུང་
སྙན་ངག་གི་ཚོར་བ་རྣོན་པོ་ཞིག་བྱུང༌། སྙན་ངག་པའི་སེམས་ལ་རང་ཉིད་
ཀྱང་མག་མོག་པའི་ཟླ་འོད་ནང་གི་ལྷིང་འཇགས་སེར་གནས་པའི་དེའུ་འབུར་་
ཆུང་ཆུང་ཞིག་དང་འདྲ་བའི་དུར་གྱི་ས་ཕུང་ཞིག་ཡིན་པའི་ཚོར་སྣང་སྐྱེས་ཤིང་།
སྙན་ངག་འབྲི་འདོད་ཀྱི་འདུན་པ་དྲག་པོ་ཞིག་འགོག་མེད་དུ་བྱུང་། ཁོས་གློ་
ཁུག་ནང་ལ་ལག་སྙོབ་ཅིག་བྱས་པ་ན་ལྕགས་སྨྱུག་ཅིག་ལས་ཤོག་བུ་བཟུང་མེད་
པས། རྒྱབ་ཀྱི་ཚི་ལེན་དཀར་པོ་དེ་ཕུད་ནས་ཕ་བོང་སྟེང་ལ་བཏིངས་རྗེས།
ཟླ་འོད་ལ་བརྟེན་ནས《དོ་ནུབ། ང་དུར་ཁྲོད་ཡིན》ཅེས་པའི་སྙན་ངག་དེ་ཤར་
མར་བྲིས། སྙན་ངག་བྲིས་རྗེས་ཁོའི་བཟི་ཡང་ཡོངས་སུ་དྭངས་འདུག དེ་
བས་ཁོས་ལྕགས་སྨྱུག་ཤུགས་ཀྱིས་དུར་ཁྲོད་དུ་གཡུགས་ཤིང་ཚི་ལེན་གོན་འཕྲལ་
ཅི་ཞིག་ལ་བསམ་བློ་གཏོང་བ་ལྟར་བསྡད།
དེ་ནས་བཟུང་། སྙན་ངག་པས་རང་གི་པིར་མིང་ལ་དུར་ཁྲོད་ཅེས་
བཏགས། མཚན་མོ་དེར་ཚི་ལེན་དཀར་པོའི་སྟེང་ལ་བྲིས་པའི་སྙན་ངག་
319



བསླུ་བྲིད།
དེའང་རྩོམ་རིག་དུས་དེབ་ཆེན་མོ་ཞིག་ཏུ་བཀོད་ཅིང་དེ་ལ་ཀློག་པ་པོའང་མང་
བོ་ཡོད་འདུག ཁོ་རང་ཉིད་ཀྱི་གནས་སྐབས་དེའི་འཐུས་ཚབ་སྙན་ངག་ཏུའང་
གྱུར། །
སྙན་ངག་པ་སློབ་གྲྭ་ཆེན་མོ་ནས་མཐར་ཕྱིན་རྗེས། ང་ཡོད་སའི་གྲོང་
རྡལ་ཆུང་ངུ་འདིར་ལས་བགོ་བྱས། ངེད་གཉིས་ཀྱང་གྲོང་རྡལ་ཆུང་ངུ་འདིར་
ཐོག་མར་ངོ་ཤེས་པ་ཡིན། ལོ་དེར། སྲིད་གཞུང་གིས་ཁུལ་རིག་རྩལ་མཐུན་
ཚོགས་ལ་མ་དངུལ་དུ་སྒོར་མོ་ལྔ་སྟོང་བྱིན་ཏེ། ལོ་དུ་མར་ཚོགས་མ་མྱོང་བའི་
རྩོམ་རིག་གསར་རྩོམ་སྐོར་གྱི་གྲོས་མོལ་ཚོགས་འདུ་ཞིག་ཚོགས། ཐེངས་དེར་
རྩ་འཛུགས་པ་ཚོས་ཁུལ་ཡོངས་ཀྱི་གསར་རྩོམ་གྱི་ལམ་ལ་ཞུགས་མཁན་མང་ཆེ་
བ་ཞིག་ལ་བརྡ་བཏང་བ་ལྟར་ཁོ་ཚོའང་ཚོགས་འདུར་ཞུགས་ཡོད། ང་ལ་
མཚོན་ན་སྙན་ངག་པའི་མིང་སྔ་མོ་ནས་ཐོས་མྱོང་ནའང་ཁོར་དངོས་སུ་ཐུག་་་་
མྱོང་མེད། ཚོགས་འདུ་རུ་སྙན་ངག་པས་རང་གི་གསར་རྩོམ་གྱི་ལྟ་བ་དང་མྱོང་
ཚོར་སོགས་འཆད་དུས་ངའི་ཡིད་སེམས་དབང་མེད་དུ་བཀུགས་སོང་། ཁོའི་
བཤད་པའི་སྐད་ཆ་དག་ལ་ཐུན་མོང་མ་ཡིན་པའི་ཁྱད་ཆོས་ཤིག་ལྡན་པས་ངས་
ཡུན་རིང་བོར་ཉན་ནས་བསྡད་པ་ཡིན། ཕྱིས་སུ་རང་ཉིད་ཀྱིས་གསར་རྩོམ་གྱི་
ལྟ་བ་དང་མྱོང་ཚོར་སོགས་བཤད་དུས་ཁོས་ཀྱང་ཞིབ་མོར་ཉན་འདུག མཇུག་
མཐར་ཁོས་ང་ལ་དྲི་བ་ཞིག་ཀྱང་བཏོན་བྱུང་ལ། ངའི་ལན་ལ་ཉན་རྗེས་འཐད་
པའི་བརྡར་མགོ་ལྕོག་ལྡེམ་ལྡེམ་བྱེད་བཞིན་འདུག ནུབ་འཚལ་འཐུང་དུས་
ངེད་གཉིས་ཅོག་ཙེ་གཅིག་གི་མཐའ་ལ་མཉམ་ཁེལ་བྱུང་ཞིང་། ཟ་མ་ཟ་ཞོར་
དུ་རྩོམ་རིག་ཐད་ཀྱི་ཁ་བརྡ་གང་མང་བྱས་ཤིང་། གཅིག་མཐུན་གྱི་ལྟ་བ་མང་
320



སྙན་ངག་པ་དུར་ཁྲོད་རྗེས་སུ་དྲན་པ།
བོ་བྱུང་བས་ཞེ་མཐུན་པོ་བྱུང་།
ཚོགས་འདུ་གྲོལ་ཁའི་དགོང་མོ་དེར། ངེད་གཉིས་ཟ་ཁང་ཞིག་ཏུ་སོང་
ནས་ཚོད་མ་སྣ་ཁ་ལྔ་དྲུག་ཙམ་བླངས་ཏེ་ཟ་ཞོར་དུ་ལྦུ་ཆང་ཡང་འཐུངས། ཚོད་
མ་ཟོས་ནས་ཕོ་བ་འགྲངས་དུས་ཤེས་མེད་ཚོར་མེད་དུ་ལྷུ་ཆང་ཡང་དམ་བེ་ལྔ་
དྲུག་ཙམ་ཞིག་འཐུངས་ཟིན། དེ་དུས། སྙན་ངག་པའི་ངོ་མདངས་ཅུང་
དམར་པོར་གྱུར་ཡོད་ལ་སྐད་ཆའང་ཇེ་མང་ནས་ཇེ་མང་དུ་གྱུར། ངེད་གཉིས་
ཀྱིས་སེམས་གཏམ་བཤད་ཀྱིན་བཤད་ཀྱིན་ཁོས་གློ་བུར་དུ་ངའི་ལག་ཟུང་ལ་་་་
དམ་པོར་འཇུས་ཤིང༌། མིག་མཐར་མཆི་མ་འཁོར་བཞིན་ང་ལ་ཧ་ཅང་ཡིད་
ཆེས་པའི་མིག་མདངས་ཀྱིས་ལྟ་ཞོར་དལ་མོར་བཤད་རྒྱུར།
“འུ་གཉིས་འདི་འདྲའི་གྲོགས་པོ་རུ་གྱུར་ཀྱང་། ངའི་ཁོག་ན་ཅི་འདྲའི་
སྡུག་ཅིག་ཡོད་པ་ཁྱོད་ཀྱིས་ག་ལ་ཤེས་ཐུབ། ངའི་ཁོག་གི་སྡུག་དེ་ང་རང་ཉིད་
ཀྱིས་མ་གཏོགས་སུས་ཀྱང་ཤེས་མི་སྲིད།”
ངས་ཁོའི་མཆི་མས་ཡོངས་སུ་བརླན་པའི་ངོ་ལ་ལྟ་བཞིན་འདི་ལྟར་བཤད།
“ ཁྱོད་ཀྱི་ཁོག་ན་སྡུག་ཅི་ཞིག་ཡོད་ཚེ་ང་ལ་དྲང་མོར་ཤོད་དང་། ངས་
ཁྱོད་ལ་རོགས་ཤིག་བྱེད་ཐུབ་ནའང་ཐང་།”
ཁོས་ངའི་སྐད་ཆར་ཉན་རྗེས། སྔར་བཞིན་མིག་མཐར་མཆི་མ་འཁོར་
ཞིང་མགོ་བོ་སྒུར་ནས་ཡུད་ཙམ་ལ་བསྡད་རྗེས། ད་གཟོད་དངན་པ་རིང་བོ་
ཞིག་འཐེན་ཏེ་བཤད་རྒྱུར། །
“ང་དང་ངའི་ཆུང་མའི་བར་ལ་བརྩེ་དུངས་མེད། མོའི་མིང་ལ་མེ་ཏོག་
སྐྱིད་ཟེར། ངེད་གཉིས་སྡེ་བ་གཅིག་གི་ཡིན། མོ་སློབ་གྲྭར་འགྲིམས་མ་མྱོང་།
32 1



བསླུ་བྲིད། –
ངའི་ཕ་མཐོ་རིས་པོ་དང་མོའི་ཕ་གཉིས་བཅིངས་འགྲོལ་མ་བྱས་སྔོན་ནས་་་་་་
མནའ་བཅད་ཡིན། ང་ཆུང་དུས་སུ་ངའི་ཕ་མཐོ་རིས་པོས་མོ་ངའི་ཆུང་མར་
བསླངས་ཟིན། ང་སློབ་གྲྭ་ཆེན་མོར་ཞུགས་པའི་ལོ་དེར། ངའི་ཕ་མཐོ་རིས་པོ་
ལ་ནད་ལྕི་མོ་ཞིག་ཕོག་སྟེ་ཉལ་སར་ལྷུང་། ཁོས་རང་ལ་གསོན་པའི་རེ་བ་མེད་
པ་ཤེས་འཕྲལ་ངའི་ཨ་མ་གཅིག་པུས་སྡུག་མྱང་རྒྱུ་རེད་འདོད་དེ། ང་ཕྱིར་ཕ་
ཡུལ་ལ་བོས་ནས་མེ་ཏོག་སྐྱིད་དང་གཉེན་སྒྲིག་བྱེད་དུ་བཅུག ངེད་གཉིས་ཀྱི་
བར་ལ་བརྩེ་དུངས་ཀྱི་རྨང་གཞི་ཅི་ཡང་མེད་པས་ང་གཏན་ནས་འཐད་པ་མིན་
མོད། ཡིན་ནའང་འཆི་བདག་གི་ཁ་རུ་ཚུད་ལ་ཉེ་བའི་ཨ་ཕའི་ངོ་བཟློག་མ་
ནུས་པས་ཁས་ལེན་མི་བྱེད་ཐབས་མེད་བྱུང་། ངོ་མ་བཤད་ན། མོ་ལ་ཡག་མོ་
སྒོ་དང་ལག་ལས་ཀའི་ཐད་ནས་བཤད་རྒྱུ་ཅི་ཡང་མི་འདུག་ལ། མོ་ནི་བུ་མོ་ཡ་
རབས་ཤིག་རེད་ཅེས་བཤད་ཀྱང་ཆོག དང་ཐོག་ཨ་མས་ཀྱང་མོ་ལ་རང་གི་བུ་
མོ་ལྟར་གཅེས་གཅེས་བྱེད་བཞིན་ཡོད། ཡིན་ནའང༌། མོ་ནི་ངའི་མིང་གི་ཆུང་
མ་ཙམ་ཡིན། ངེད་གཉིས་ཀྱི་བར་ལ་བརྩེ་དུངས་ཅི་ཡང་མེད་པས་དེ་དག་གིས་
ཅི་བྱ། ཁྱོད་ཀྱིས་ངའི་ཚོར་བ་དེ་ཤེས་སམ།”
ཁོའི་སྐད་ཆ་དེ་དག་ཐོས་རྗེས་ང་ཡང་འདང་རྒྱག་གི་ནང་དུ་ལྷུང་བའི་་་
དུས་མཚུངས་སུ། མིག་ལམ་དུ་རང་དབང་མེད་པར་ལས་ལ་བརྩོན་པའི་བོད་
རིགས་གཞོན་ནུ་མ་ཞིག་གི་གཟུགས་རིས་མངོན་བྱུང༌། ངས་གཞོན་ནུ་མའི་
སྙིང་ཁོང་ན་སྙན་ངག་པ་དང་འདྲ་བའི་སྡུག་ཅིག་ཡོད་མེད་མི་ཤེས་མོད། ཡིན་
ནའང་མོའི་ཕྱོགས་ལ་རང་ཤུགས་སུ་སྙིང་རྗེ་ཞིག་སྐྱེས་བྱུང་། ཡུད་ཙམ་འགོར་
རྗེས། ངས་སྙན་ངག་པ་ལ་སེམས་གསོའི་ཚུལ་དུ་འདི་ལྟར་བཤད།
322



སྙན་ངག་པ་དུར་ཁྲོད་རྗེས་སུ་དྲན་པ།
“གང་ལྟར་ཀྱང་ཁྱོད་གཉིས་ཚེ་གཅིག་གི་བཟའ་ཟླར་གྱུར་ཟིན་པས།
བརྩེ་དུངས་ཞེས་པ་དལ་བུར་གསོ་སྐྱོང་བྱས་ཀྱང་ཆོག་པ་རེད།”
སྙན་ངག་པས་ཁོང་དགོད་ཅིག་བྱས་ཤིང་ང་ལ་སྐྱོ་འཛུམ་ཞིག་ལངས་ཏེ་
བཤད་རྒྱུར།
“ ཁྱོད་ཀྱིས་ད་དུང་ང་མི་ཅི་འདྲ་ཞིག་ཡིན་པ་ཤེས་མེད། དེར་ཁག་མི་
འདུག འུ་གཉིས་ངོ་ཤེས་ནས་ཅང་འགོར་མེད། ཕན་ཚུན་ལ་རྒྱུས་ལོན་བྱེད་
པར་དུས་ཚོད་ངེས་ཅན་ཞིག་དགོས། ཡིན་ནའང་ཁྱོད་ཀྱིས་བཤད་པར་ཡང་
གནས་ལུགས་མེད་པ་མ་རེད། དང་ཐོག ངས་ཀྱང་ངེད་གཉིས་ཀྱི་བར་ལ་
བརྩེ་དུངས་ཀྱི་མྱུ་གུ་ཞིག་འབུ་རུ་འཇུག་འདོད་ཡོད། འོན་ཀྱང་ངས་ཇི་ལྟར་
འབད་པ་བྱས་ཀྱང་འབྲས་བུ་མ་ཐོན། མོ་ང་ལ་ཧ་ཅང་དགའ། ཅི་བཤད་
ཐམས་ཅད་ངའི་ཁར་ཉན་མོད། འོན་ཏེ་ང་མོ་ལ་དེའི་ཕྱོགས་ཀྱི་ཚོར་བ་ཞིག་
མེད། སློབ་ཆེན་ནས་མཐར་ཕྱིན་རྗེས། ངས་ཀྱང་འདིའི་ཕྱོགས་ལ་འབད་པ་
བྱས་མྱོང་། ངའི་བསམ་པར། གལ་ཏེ་ངེད་གཉིས་ལ་བུས་ཕྲུག་ཅིག་ཡོད་ཚེ་
རྣམ་པ་འདི་བསྒྱུར་ཐུབ་ཀྱང་སྲིད་སྙམ། ཡིན་ནའང་ད་བར་ལོ་བཞི་ལྔ་ཞིག་
འགོར་མོད། མོ་ལ་མངལ་འཆག་རྒྱུ་མི་འདུག དེ་ནི་ང་ལན་པ་ཡིན་ནམ།
ཁྱོད་ཀྱིས་བཤད་ན་ངས་འབད་པ་མ་བྱས་པས་ཨེ་རེད། ངས་འབད་པ་བྱས་
ཀྱང་དོན་མེད་རེད། མོ་ལ་གཏན་ནས་ཕྲུ་གུ་མ་འཆགས་པས་ཨ་མ་ཡང་མོར་
ལྟ་ཚུལ་ཡོད་ལ། ད་ལྟ་ངོ་ནག་པོ་སྟོན་བཞིན་འདུག”
ཁོས་བཤད་མཚམས་བཞག་སྟེ་དངན་པ་རིང་མོ་ཞིག་འཐེན། ངས་ཀྱང་
ཅི་ཞིག་བྱེད་རྒྱུ་མ་རྙེད་པར་ལྷུ་ཆང་དམ་བེ་གཉིས་ཀྱི་ཁ་ཕྱེ་སྟེ“སེམས་སྡུག་མ་་
323



བསླུ་བྲིད།
བྱེད། ལྦུ་ཆང་འཐུང་། ལྦུ་ཆང་འཐུང”ཞེས་འཆད་ཞོར་ཁ་བརྡ་གཞན་ལ་
བསྐོར། །
རྩོམ་རིག་ཚོགས་འདུ་དེའི་རྗེས་ནས་བཟུང་སྙན་ངག་པ་དང་ངེད་གཉིས་
བར་གྱི་འགྲོ་འོང་ཇེ་མང་ལ་སོང་། ནམ་རྒྱུན་གཟའ་ཉི་མ་སོགས་ལ་ཁོམ་
སྐབས་འདྲ་བྱུང་ཚེ། ངེད་ཅག་རྩོམ་རིག་ལ་དགའ་བའི་གྲོགས་པོ་འགའ་
མཉམ་དུ་འཛོམས་ཏེ་རྩོམ་རིག་སྐོར་གྱི་ལབ་གླེང་བྱས། སྙན་ངག་པ་ཝུ་ཆང་
འཐུངས་ནས་ཅུང་བཟི་བར་གྱུར་དུས་རང་གི་རྩོམ་རིག་གི་ལྟ་བ་བརྗོད་རྒྱུར་་་
དགའ། ཁོས་མཐའ་གཅིག་ཏུ་རྩོམ་རིག་ནི་ཚོར་བ་ཞིག་ཡིན་ལ། ལྷག་པར་དུ་
སྙན་ངག་ནི་དེ་འདྲ་ཞིག་ཡིན་ཅེས་བརྗོད་ངེས། ཁོས་ད་དུང་ཚོར་བ་མེད་ན་
རྩོམ་རིག་ལ་ཚེ་སྲོག་མེད་པ་དང་འདྲ་ལ། བྲིས་པའི་རྩོམ་དེ་ཡང་རྩོམ་རིག་ཏུ་
མི་བརྩི་ཞེས་མཐའ་གཅིག་ཏུ་བརྗོད་ངེས། ཁོའི་ལྟ་བ་དེ་དག་གྲོགས་པོ་རེ་
འགས་མ་གཏོགས་མང་ཆེ་བས་ཁས་མི་ལེན། ལ་ལས་རྩོམ་རིག་ནི་སྤྱི་ཚོགས་
འཚོ་བའི་མཚོན་སྟངས་ཤིག་ཡིན་ཟེར་ལ། ལ་ལས་རྩོམ་རིག་ནི་མི་གཤིས་ཀྱི་
མཚོན་སྟངས་ཤིག་རེད་ཟེར། ད་དུང་ལ་ལས་རྩོམ་རིག་ནི་གཙོ་བོ་ནང་སེམས་
ཀྱི་འགྱུར་བའི་མཚོན་སྟངས་ཤིག་ཡིན་ཟེར། དེ་ལྟར་སྙན་ངག་པ་དང་ལྟ་བ་མི་
མཐུན་པའི་རྩོམ་གྲོགས་རྣམས་ཀྱིས་རྩོད་པ་བྱེད་དུས། ཁོས་མཐའ་གཅིག་ཏུ་
ཁྱོད་ཚོའི་ལྟ་བ་དེ་དག་ནི་རྙིང་ཞེན་དུ་གྱུར་པའི་དཔེ་དེབ་འགའི་སྟེང་གི་ལྟ་བ་
ཡིན་པ་ལས། ཁྱོད་ཚོ་རང་ཉིད་ཀྱི་ལྟ་བ་དངོས་སམ་རྩོམ་རིག་གི་མྱོང་ཚོར་
དངོས་མ་རེད་ཅེས་བཤད་ངེས། ང་ཚོས་དེའི་སྐོར་གྱི་རྩོད་པ་བྱས་ནས་ཚད་ཅི་
འདྲ་ཞིག་ལ་བསླེབས་ཀྱང་། ཕན་ཚུན་བར་གྱི་མཛའ་བརྩེ་ལ་གནོད་པ་སྤུ་ཙམ་
324



སྙན་ངག་པ་དུར་ཁྲོད་རྗེས་སུ་དྲན་པ།
ཡང་འབྱུང་མི་སྲིད། སྙན་ངག་པས་ལྟ་བ་དེ་མཁྲེགས་འཛིན་བྱས་པའི་དབང་
གིས། ཁོས་ནམ་རྒྱུན་དུས་དེབ་དང་ཚགས་པར་དུ་བཀོད་ཀྱང་རྩོམ་སྒྲིག་པས་
བསྒྱུར་བཅོས་ཅུང་ཙམ་མཛད་ཡོད་པའི་སྙན་ངག་ལ་ལྟ་ཞོར་ཤུགས་རིང་ནར་
ནར་འབྱིན་པར་བྱེད། ཁོས་རང་གི་སྙན་ངག་ནི་རང་ཉིད་ཀྱི་སྐབས་དེའི་ཁྱད་
པར་གྱི་ཚོར་བ་ཞིག་གམ། ཡང་ན་རང་ཉིད་ཀྱི་སེམས་སུ་བཞད་པའི་ཁྲག་
ཐིགས་ཀྱི་མེ་ཏོག་ཅིག་ཡིན་པས། དེ་ལ་ཅི་དགར་བསྒྱུར་བཅོས་བྱས་ན་སྙིང་གི་
སྟེང་ལ་སེན་འབྲད་བྱེད་པ་དང་གཉིས་སུ་མ་མཆིས་ཟེར། དེ་བས་སྐབས་ཤིག་
ནས་བཟུང་། ཁོས་དུས་དེབ་དང་ཚགས་པར་གྱི་རྩོམ་སྒྲིག་ཁང་ལ་སྙན་ངག་
བསྐུར་དུས་མགོ་ལ“བདག་གི་བརྩམས་ཆོས་ལ་བསྒྱུར་བཅོས་སོགས་ཅི་ཡང་མི་
མཛད་པར་མཁྱེན”ཅེས་བྲིས་ནས་བསྐུར། དེ་ལྟར་ཡུན་རིང་མ་འགོར་པར།
དུས་དེབ་དང་ཚགས་པར་གྱི་རྩོམ་སྒྲིག་པ་མང་ཆེ་བས་ཁོ་ལ་ང་རྒྱལ་ཆེ་དྲགས་་
འདུག་ཟེར་ནས་ཁོའི་བརྩམས་ཆོས་དུས་དེབ་ཏུ་མ་བཀོད། ལོ་གཅིག་གཉིས་
ཀྱི་རིང་ལ་ཁོའི་བརྩམས་ཆོས་དུས་དེབ་དང་ཚགས་པར་དུ་མཐོང་བ་ཇེ་ཉུང་་་་
ནས་ཇེ་ཉུང་དུ་སོང་བས། ཀློག་པ་པོ་གང་མང་ཞིག་གིས་ཁ་པར་དང་འཕྲིན་
ཡིག་བཏང་ནས་ཁྱོད་ཀྱིས་ད་ལྟ་སྙན་ངག་འབྲི་བཞིན་ཡོད་དམ། ང་ཚོས་ཁྱོད་
ལ་རེ་བ་ཆེན་པོ་བཅངས་ཡོད་ཚུལ་བརྗོད་པའི་ཞོར་ལ་དྲི་བ་དང་རེ་བའང་མང་
བོ་བཏོན། དེ་བས་ཁོ་ཡང་རེ་ཞིག་ཡི་མུག་པར་གྱུར་ཅིང་ཆང་འཐུང་ཐེངས་
རེར་ཁོང་ཁྲོ་ཆེན་པོས“ངའི་སྙན་ངག་ནི་ང་རང་ཉིད་ཀྱི་སེམས་པའི་དགོས་་་་་
མཁོའི་ཆེད་དུ་བྲིས་པ་ལས། རྩོམ་སྒྲིག་པ་དང་དུས་དེབ་ཁ་ཤས་ཀྱི་ཆེད་དུ་
བྲིས་པ་མིན། རྗེས་ཕྱོགས་ངས་རྩོམ་སྒྲིག་ཁང་ཞིག་ལ་རྩོམ་གཏན་ནས་མི་
--
325



བསླུ་བྲིད། -
བསྐུར”ཞེས་འུར་རྒྱག་ངེས། ཡིན་ནའང་ཁོ་བཟི་དྭངས་དུས་ཡང་བསྐྱར་
སེམས་སྡུག་གི་ནང་དུ་ལྷུང་འགྲོ།
ཁོའི་སློབ་གྲོགས་འགས་བཤད་པ་ལྟར་ན། སྤྱི་ཚོགས་འཚོ་བའི་ཁྲོད་དུ་
ཞུགས་རྗེས་ཁོའི་གཤིས་ཀར་འགྱུར་ལྡོག་ཅུང་ཟད་བྱུང་འདུག་ཟེར། ད་ལྟ་
ཁོས་ཀྱང་བྱ་བ་གང་མང་ཞིག་སྤྱི་ཚོགས་ཁོར་ཡུག་དང་མ་བསྟུན་ན་གཏན་ནས་
མི་ཆོག་པ་ཤེས་ཡོད། སློབ་གྲྭ་ཆེན་མོ་རུ་ཡོད་དུས། ཁོ་ནི་མིའི་རང་གཤིས་
དང་མིའི་རིན་ཐང་ལ་བརྩི་མཐོང་ཆེན་པོ་བྱེད་པའི་ན་གཞོན་ཞིག་ཡིན། ཁོས་
ནམ་རྒྱུན་རང་གཤིས་ནི་རང་ཉིད་མི་གཞན་དང་དབྱེ་བ་འབྱེད་པའམ། རང་
ཉིད་རང་ཉིད་ཡིན་པ་བདེན་དཔང་བྱེད་པའི་མཚོན་རྟགས་འབའ་ཞིག་ཡིན་་་
ཟེར་ལ། མིའི་རིན་ཐང་ནི་མིའི་ཐོབ་ཐང་མཚོན་བྱེད་ཀྱི་རྟགས་མཚན་འབའ་
ཞིག་ཡིན་ཅེས་བཤད་ངེས་། ཁོ་དུས་རྒྱུན་སྟོན་པ་ཤཱཀྱ་ཐུབ་པའི“རང་ཉིད་
རང་གི་མགོན་ཡིན་གྱི། །གཞན་ལྟ་སུ་ཡི་མགོན་སྐྱབས་བྱེད”ཅེས་པའི་གསུང་
འདི་བཤད་རྒྱུར་དགའ། ཁོས་སྟོན་པའི་གསུང་འདི་ཐེངས་གཅིག་ལ་བཏོན་
རྗེས་རང་ཤུགས་སུ“བདག་ཅག་གི་སྟོན་པ་ནི་ངོ་མ་རླབས་ཆེན་གྱི་བསམ་བློ་པ་
ཞིག་རེད”ཅེས་བཤད་ངེས། ཐེངས་ཤིག ཁོ་ཚོ་ལྟ་བ་དང་སྤྱོད་པ་མཐུན་
པའི་གྲོགས་པོ་གསུམ་སྤྲུལ་སྐུ་ཆེན་པོ་ཞིག་ལ་མཇལ་དུ་འགྲོ་རྒྱུའི་གྲོས་བྱས། ཨ་
ལགས་དེ་ནི་བོད་ཀྱི་སློབ་གསོའི་བྱ་བར་བྱས་རྗེས་ཧ་ཅང་ཆེ་བས། བོད་ཁུལ་
དུ་སྙན་གྲགས་ཆེ་ཞིང་ཁོ་ཚོར་ཡང་སྔ་མོ་ནས་མཇལ་བའི་འདུན་པ་ཡོད། ཁོ་
ཚོ་ཨ་ལགས་ཚང་གི་སྒར་ཁར་སླེབས་འཕྲལ་སྙན་ངག་པས་གློ་བུར་དུ་འདི་ལྟར་
དྲིས།
326



སྙན་ངག་པ་དུར་ཁྲོད་རྗེས་སུ་དྲན་པ།
“འུ་ཅག་སོང་ན་ཕྱག་འཚལ་རྒྱུ་ཨེ་ཡིན།”
“ཁོང་ནི་བོད་ཁུལ་གྱི་བླ་སྤྲུལ་ཆེན་པོའི་གྲས་ཀྱི་གཅིག་ཡིན་པས། ཕྱག་
ལོས་འཚལ།” གྲོགས་པོ་གཞན་གཉིས་ཀྱིས་འདང་སྤུ་ཙམ་ཡང་མ་བརྒྱབ་པར་
དེ་ལྟར་བཤད།
སྙན་ངག་པས་གོམ་པ་སྤོ་མཚམས་བཞག་སྟེ་ཡུད་ཙམ་ལ་བསམ་བློ་བཏང་
རྗེས་བཤད་རྒྱུར།
“ང་ཚོ་འདི་ལྟར་ཁོང་རིན་པོ་ཆེར་མཇལ་དུ་སོང་ཚེ། ངས་བལྟས་ན་
ཕྱག་འཚལ་རྒྱུ་ཡིན་མིན་ནི་གནད་འགག་ཅིག་རེད། ང་ཚོས་ད་བར་མིའི་རང་
གཤིས་དང་མིའི་རིན་ཐང་སོགས་གཙིགས་སུ་བཟུང་བ་མ་ཡིན་ནམ། དེ་ལྟར་
ཡིན་ན་མི་དང་མིའི་བར་ནི་འདྲ་མཉམ་ཡིན་པས། ང་ཚོས་ཅིའི་ཕྱིར་ཕྱག་
འཚལ་དགོས། དེ་ལྟར་མི་ཞིག་གིས་མི་ཞིག་ལ་ཕྱག་འཚལ་ན། མིའི་རིན་ཐང་
ལ་དམའ་འབེབ་དང་ཁྱད་གསོད་བྱས་པ་མ་ཡིན་ནམ། དེ་བས་ཕྱག་མ་བཙལ་
ན་ད་གཟོད་མི་དང་མིའི་བར་གྱི་འདྲ་མཉམ་མཚོན་པ་རེད།”
གྲོགས་པོ་གཞན་གཉིས་ཀྱིས་ཀྱང་ཡུད་ཙམ་ལ་བསམ་བློ་བཏང་རྗེས་་་་་
མགྲིན་གཅིག་ཏུ་བཤད་དོན།
“རེད། ཁྱོད་ཀྱིས་བཤད་པ་བདེན། མི་དང་མིའི་བར་ནི་འདྲ་མཉམ་
ཡིན་པས། ང་ཚོས་ཅིའི་ཕྱིར་ཕྱག་འཚལ་རྒྱུ། དེས་མི་ཚད་ང་ཚོ་ནི་དུས་
རབས་ཉི་ཤུ་པའི་སློབ་གྲྭ་ཆེན་མོ་པ་ཡིན་པས། འདྲ་མཉམ་གྱི་སྒོ་ནས་གྲོས་
མོལ་དང་ཁ་བརྡ་བྱས་ན། ད་གཟོད་ང་ཚོའི་མིང་བཏགས་དང་མཐུན།”
ཨ་ལགས་ཚང་གི་གན་ལ་སླེབས་དུས། ཁོང་རིན་པོ་ཆེས་བྱམས་བརྩེ་
327



བསླུ་བྲིད། –
ངང་ཁོ་གསུམ་ལ་ཅེར་འདུག རིན་པོ་ཆེའི་མཚུངས་མེད་ཀྱི་བྱམས་བརྩེའི་
འཛུམ་མདངས་དེ་མཐོང་བས། སྙན་ངག་པའི་ལས་གྲོགས་གཞན་གཉིས་རང་
ཤུགས་སུ་ཧ་ལས་པར་གྱུར་ཅིང༌། དད་པའི་སྤུ་ལོང་གཡོས་ཏེ་པུས་མོའི་ལྷ་ང་
སར་བཙུགས་ཏེ་ཕྱག་གསུམ་རེ་བཙལ། སྙན་ངག་པས་གྲོགས་པོ་གཉིས་ལ་
བལྟས་ཙམ་བྱས་རྗེས་ལག་ཟུང་གིས་དར་དཀར་སྲིད་དུ་རིང་བ་ཞིག་བཟུང་་་་
ནས་གོམ་གང་མདུན་དུ་སྤོས་ཏེ་རིན་པོ་ཆེ་ལ་ཕུལ། རིན་པོ་ཆེས་ཀྱང་གྲོགས་
པོ་གཞན་གཉིས་ལ་གན་དུ་སྡོད་ཅེས་པའི་བརྡ་ཙམ་བསྟན་རྗེས། སྙན་ངག་
པའི་ལག་པར་འཇུས་ཏེ་སྤྲོ་བ་ཆེན་པོའི་ངང་ཁ་བརྡ་བྱས། ཁ་བརྡ་བྱས་ཀྱིན་
བྱས་ཀྱིན་རིན་པོ་ཆེ་དང་སྙན་ངག་པའི་བློ་ཁ་ཇེ་མཐུན་ནས་ཇེ་མཐུན་དུ་སོང་
སྟེ་ཆུ་ཚོད་གསུམ་ཙམ་ལ་ཁ་བརྡ་བྱས། རྗེས་སུ། སྙན་ངག་པ་དང་རིན་པོ་ཆེ་
གཉིས་གྲོགས་པོར་གྱུར་ཅིང་། སྙན་ངག་པ་དུས་རྒྱུན་རིན་པོ་ཆེའི་གན་ལ་སོང་
ནས་ལྟ་བ་བརྗེ་རེས་བྱེད་བཞིན་ཡོད། དོན་དག་དེ་སྙན་ངག་པའི་སློབ་གྲོགས་
སམ་གྲོགས་པོ་མང་ཆེ་བ་ཞིག་གིས་ཤེས་ལ། དེའི་རྐྱེན་གྱིས་ཁོའི་སློབ་གྲོགས་
དང་གྲོགས་པོ་མང་བོས་ཁོ་ལ་ཁས་ལེན་བྱེད་བཞིན་ཡོད། །
སྙན་ངག་པ་དང་འབྲེལ་འདྲིས་བྱས་པ་བརྒྱུད་ནས་ངས་ཁོ་ལ་རྒྱུས་ལོན་
ཅུང་ཟབ་མོ་ཞིག་བྱེད་ཐུབ་སོང་། དོན་དངོས་སུ་སྙན་ངག་པ་ཆུང་དུས་ཁྱིམ་
ཚང་གི་ཆ་རྐྱེན་དེ་འདྲ་བཟང་རྒྱུ་མེད། སློབ་ཆུང་སྐབས་སུ་སློབ་ཡོན་སོགས་མི་
དགོས་པས་བདེ་བླག་ངང་སློབ་མཐར་ཕྱིན། ཆུང་དུས་ཁོ་ལ་ཕུ་ནུ་མིང་སྲིང་ཅི་
ཡང་མེད་པས། བྱིས་པ་གཞན་གྱིས་ནམ་རྒྱུན་བརྙས་བཅོས་བྱས་པས་སྡུག་
བསྔལ་ཆེན་པོ་བྱུང་། སྐབས་དེར་ཁོའི་སེམས་ལ་གལ་ཏེ་རང་ཉིད་ལའང་
328



，
，
，
སྙན་ངག་པ་དུར་ཁྲོད་རྗེས་སུ་དྲན་པ།
གཞན་དང་འདྲ་བར་ཕུ་ནུ་གང་རུང་ཞིག་ཡོད་ན་ཅི་མ་རུང་སྙམ། རིམ་གྱིས་
ནར་སོན་པ་དང་བསྟུན་ནས་གཞན་གྱིས་ཁོ་ལ་བརྙས་བཅོས་དང་ཐུབ་ཚོད་་་་
བྱེད་མི་ཐུབ་ལ། སྡུག་བསྔལ་དེ་ཡང་རིམ་གྱིས་མེད་པར་གྱུར། སློབ་འབྲིང་
སྐབས་སུ་ཨ་ཕར་ན་རྒྱུ་གཟེར་རྒྱུ་མང་བས། ཁྱིམ་ཚང་གི་ཆ་རྐྱེན་ལྷག་ཏུ་ཇེ་
ཞན་ལ་སོང་། སྐབས་དེར་སློབ་ཡོན་གློ་བུར་དུ་ཇེ་མཐོར་སོང་བར་བརྟེན།
ཐེངས་གཉིས་གསུམ་ཞིག་ལ་ཁོ་སློབ་གྲྭར་མི་འགྲོ་རྒྱུ་བྱས། ཡིན་ནའང་ཁོའི་
སྦྱང་འབྲས་བཟང་ཞིང་ལྷག་པར་རྩོམ་ཡིག་འབྲི་བའི་ཕྱོགས་སུ་འཛིན་གྲུའི་སློབ་
གྲོགས་ཡོངས་ཀྱི་རྩེ་མོ་ཡིན་པས། དགེ་རྒན་གྱིས་ཡང་ཡང་བསྐུལ་མ་བྱས་
མཐར་སློབ་སྦྱོང་གི་རྒྱུན་སྐྱོང་ཐུབ་པ་བྱུང༌། མཐོ་འབྲིང་ནས་མཐར་ཕྱིན་རྗེས།
ཨ་ཕས་ཁྱོད་ཡུལ་ནས་བསྡད་དེ་ཁྱིམ་བསྐྱངས་ན་ལེགས་ཟེར་མོད། འོན་ཀྱང་
ཁོས་བདེ་བླག་ངང་སློབ་གྲྭ་ཆེན་མོ་རུ་རྒྱུགས་འཕྲོད་པས། ཕ་མས་ཀྱང་ཐབས་
བརྒྱ་ཇུས་སྟོང་གིས་ཁོ་སློབ་གྲྭ་ཆེན་མོ་རུ་བཅུག སློབ་གྲྭ་ཆེན་མོར་ཞུགས་པ་
ནས་བཟུང་། ཁོའི་རྩོམ་རིག་ཕྱོགས་ཀྱི་ནུས་པ་དེ་བླ་ལྷག་གིས་མངོན་པས།
སློབ་གྲྭའི་རྩོམ་རིག་ཚོགས་པའི་ཚོགས་གཙོར་བསྐོས་ལ། སློབ་གླིང་སྙན་ངག་
པའི་མིང་ཡང་རང་ཤུགས་སུ་ཐོགས། ལོ་རིམ་གཉིས་པའི་སྐབས་ཀྱི་དབྱར་ཁ་
དེར། ཨ་པར་ནད་ལྕི་མོ་ཞིག་ཕོག་སྟེ་ཁོ་ཕྱིར་ཕ་ཡུལ་ལ་བོས་ནས་མེ་ཏོག་སྐྱིད་
དང་གཉེན་སྒྲིག་བྱེད་དུ་བཅུག ཅང་མ་འགོར་པར། ཨ་ཕ་ཚེ་ལས་འདས་
པས་ཁོ་ནི་སྡུག་བསྔལ་དྲག་པོའི་གནས་སུ་ལྷུང་། དུས་མཚུངས་སུ་ཁྱིམ་ཚང་གི་
ཆ་རྐྱེན་ཡང་གློ་བུར་དུ་ཐབས་རྡུགས་པར་གྱུར་པས། རེ་ཞིག་སྙན་ངག་པ་སོམ་
ཉིའི་དྲ་བར་ཚུད། སྐབས་དེར་ཨ་མ་དང་ཆུང་མ་མེ་ཏོག་སྐྱིད་གཉིས་ཀྱིས་ཁོ་
329



བསླུ་བྲིད། -
ལ་སེམས་གསོ་ཡང་ཡང་བྱས་པས། མ་འོངས་མདུན་ལམ་ལ་ཡིད་ཆེས་བརྟས་
སུ་བཅུག ཨ་མ་དང་ཆུང་མས་ཁྱིམ་ན་སྒོ་ཕྱུགས་ཆེ་ཆུང་ཉི་ཤུ་ལྷག་ཡོད་པ་སྔ་
ཕྱིར་བཙོངས་ཏེ་ལོ་རེར་ཁོའི་སློབ་ཡོན་དུ་བྱིན། དེ་བས། ཁོས་དཀའ་སྡུག་གི་
འཚོ་བའི་ཁྲོད་དུ་སློབ་གྲྭ་ཆེན་མོའི་འཚོ་བ་མཇུག་རྫོགས་པར་བྱས།
སྙན་ངག་པ་ངོ་ཤེས་པ་ནས་བཟུང༌། ཐེངས་དེའི་རྣམ་པ་ནི་ངས་ནམ་
ཡང་བརྗེད་ཐབས་མེད། དེ་ནི་གྲང་རླུང་འུར་འུར་དུ་ལྡང་བའི་ཉིན་མོ་ཞིག་
ཡིན། ངས་གཞུང་ལས་ཁང་དུ་ཡིག་ཆ་ཞིག་འབྲི་བཞིན་པའི་སྐབས་སུ། ཅོག་
ཙེའི་སྟེང་གི་ཁ་པར་གློ་བུར་དུ་གྲགས་བྱུང༌། ངས་ཁ་པར་བླངས་ནས་ཉན་
དུས་ཕ་རོལ་པོ་ནི་སྙན་ངག་པ་ཡིན་འདུག ཁོས་ཁ་པར་ལས་ ཁྱོད་ཀྱིས་ཅི་
ཞིག་བྱེད་ཀྱིན་ཡོད། ཁོམ་པ་ཡོད་ན་མྱུར་དུ་གློག་བརྙན་ཁང་གི་འགྲམ་གྱི་ཟ་
ཁང་དེ་རུ་ཤོག ང་ལ་ཁ་བརྡ་ཞིག་ཡོད”ཟེར། །
ངས“ཁོམ་པ་མེད་རྒྱུ་མེད། ཁྱོད་ཀྱིས་སྒུགས་དང་ང་ཡོང་ངེས”ཞེས་
བཤད་རྗེས་གཞུང་ལས་ཁང་གི་སྒོ་བརྒྱབ་སྟེ་སོང་།
ང་ཟ་ཁང་དེ་རུ་སླེབས་དུས། ཟ་ཁང་དུ་ཁོ་གཅིག་པུ་མ་གཏོགས་མི་
གཅིག་ཀྱང་མི་འདུག སྐབས་དེར། རྒྱ་ཆང་དམ་བེ་གང་ཁོའི་མདུན་གྱི་ཅོག་
ཙེའི་སྟེང་དུ་བཞག་ཡོད་ལ། སྲང་དོ་གསུམ་ཙམ་ཞིག་སྔ་མོ་ནས་འཐུངས་
འདུག ཉིན་དེར་ཁོའི་ངོ་མདོག་ནི་སྔོན་ཆད་དང་འདྲ་བར་དམར་པོར་གྱུར་
ཡོད་ཅིང་། མིག་མདངས་ནི་ཅུང་ཁྱད་པར་བ་ཞིག་རེད། ཁོས་ང་གན་ལ་
འདུག་ཏུ་བཅུག་འཕྲལ་ཆང་དཀར་ནང་ལ་ཆང་གང་བླུགས་ཏེ་དྲངས་བྱུང་ལ།
མཐུད་ནས་སྤྲོ་བའི་ངག་གིས་འདི་ལྟར་བཤད།
330



- སྙན་ངག་པ་དུར་ཁྲོད་རྗེས་སུ་དྲན་པ།
“ ཕྱི་རོལ་ན་གྲང་རླུང་འུར་འུར་དུ་ལྡང་ཡང་། ངའི་སེམས་ཁོང་དུ་དྲོད་
ཁོལ་གྱིས་ཁེངས་འདུག”
ངས་ཁོའི་རྣམ་འགྱུར་དང་སྐད་ཆ་དེའི་ནང་དོན་མ་རྟོགས་པར། ཁོའི་
ངོ་ལ་ཡུད་ཙམ་ཅེར་ནས་འདི་ལྟར་བཤད། །
“ངས་ཁྱོད་ཀྱིས་ཅི་ཞིག་འཆད་བཞིན་པ་ཧ་གོ་མ་སོང་།”
ཁོ་རྐུབ་སྟེགས་ལས་ཡར་ལངས་ཤིང་ང་ལ་འཛུམ་ཞིག་བསྟན་རྗེས། ངོ་
ལ་དེ་མ་ཐག་སྐྱོ་ཤས་ཀྱི་མདངས་ཤིག་ཤར་ཏེ་དལ་མོར་བཤད་རྒྱུར། །
“ང་ཅིས་ཀྱང་མེ་ཏོག་སྐྱིད་དང་འཐོར་དགོས། ང་ཅིས་ཀྱང་འཚོ་བ་
གསར་བ་ཞིག་གི་ནང་ལ་ཞུགས་དགོས།”
ངས་ཁོའི་དགའ་སྐྱོ་འདྲེས་མའི་རྣམ་འགྱུར་དེ་མཐོང་བས། ལྷག་ཏུ་
ཁོས་ཅི་ཞིག་འཆད་བཞིན་པ་མ་ཚོར་བར་ཁོའི་ངོ་ལ་བལྟས་ཏེ་འདི་ལྟར་དྲིས།
“ ཁྱོད་བཟི་སོང་ངམ། ཁྱོད་ཀྱིས་བཟི་གཏམ་འཆད་བཞིན་པ་མིན་
ནམ།” །
་
ཁོས་དངན་པ་ཞིག་འཐེན་ཅིང་ངའི་ཕྲག་པར་ཐལ་མོས་བརྡབས་ཙམ་་་
བྱས་ནས་བཤད་རྒྱུར།
“ང་བཟི་མེད། དེ་བས་བཟི་གཏམ་ཞིག་གང་ནས་འོང་། རྗེས་སུ་ཁྱོད་
ཀྱིས་ཧ་གོ་ངེས།”
རྗེས་སུ། ངས་ད་གཟོད་ཐེངས་དེ་ནི་སྙན་ངག་པའི་མི་ཚེའི་ཆག་སྒོ་ཆེན་
པོ་ཞིག་གི་སྣེ་ཁྲིད་ཡིན་པ་ཧ་གོ་སོང་།
རྗེས་སུ། ངས་སྙན་ངག་པའི་སློབ་གྲྭ་ཆེན་མོའི་སྐབས་ཀྱི་སློབ་གྲོགས་
331



བསླུ་བྲིད། -
ཤིག་གི་ཁ་ནས་སྔོན་ཆད་ང་ལ་བཤད་མ་མྱོང་བའི་དོན་དག་ཁ་ཤས་ཐོས་བྱུང་།
ཁོའི་སློབ་གྲོགས་དེའི་བཤད་ཚུལ་ལྟར་ན། སློབ་གྲྭ་ཆེན་མོའི་སྐབས་སུ་སྙན་
ངག་པ་དང་བུ་མོ་ཞིག་གི་བར་ལ་བརྩེ་དུངས་ཆགས་མྱོང་ཟེར། མཐར་ཕྱིན་
རྗེས་ཁོ་གཉིས་ས་ཆ་སོ་སོར་ལས་བགོ་བྱས་པས་ད་གཟོད་འབྲེལ་ཐག་ཆད་པ་་་
རེད། ཁོའི་སློབ་གྲོགས་དེས་ད་དུང་དོན་དག་འདི་གཞན་གྱིས་མི་ཤེས་པས།
ཁྱོད་ཀྱིས་མི་སུ་ལའང་བཤད་མི་རུང་ཟེར། ཁོའི་གནས་ཚུལ་དེ་དག་ཤེས་རྗེས།
ང་ནི་ངོ་མ་རེ་ཞིག་ཧ་ལས་པར་གྱུར་ནའང་། སྙན་ངག་པའི་གན་དུ་དེའི་སྐོར་
གྱི་སྐད་ཆ་འདྲ་གླེང་མ་མྱོང་།
“ལྔ་གཅིག”ངལ་རྩོལ་དུས་ཆེན་ཞིག་ལ། ལས་ཁུངས་ཀྱིས་ཉིན་འགའི་
གནང་བ་བྱིན་པས། ང་ཚོ་གྲོགས་པོ་འགའ་མཉམ་དུ་མཚོ་སྔོན་པོའི་ཁ་རུ་སྤྲོ་
བསང་ལ་ཕྱིན། མཚོ་སྔོན་པོའི་ཁ་རུ་བསླེབས་འཕྲལ་སྙན་ངག་པར་སྤྲོ་བ་ཆེན་
པོ་རྒྱས་འདུག ཁོས་ད་བར་མཚོ་ཞིག་མཐོང་མ་མྱོང་བས། བྱིས་པ་བསམ་
མེད་ཅིག་དང་འདྲ་བར་མཚོ་ཁ་ནས་ཡར་རྒྱུག་མར་རྒྱུག་བྱེད་པར་མ་ཟད། ཁ་
གཡང་སྣ་ཚོགས་ཀྱང་བསྒྲགས་བྱུང་། བྱིས་པ་སྐོར་ཞིག་གིས་དེ་གར་ཆུ་རྩེད་
བྱེད་བཞིན་པ་མཐོང་བས། ཁོ་མི་མང་གྲས་སུ་གཅེར་བུར་བུད་དེ་ཆུ་ནང་ལ་
མཆོངས། ཁོའི་བྱེད་སྟངས་དེས་ང་ཚོ་རེ་ཞིག་ཧ་ལས་པར་བྱས་ལ། ཉེ་འགྲམ་
གྱི་རྒྱ་རྒྱ་མོ་འགས་ཡ་མཚན་པའི་མིག་མདངས་ཀྱིས་ཆུ་རྩེད་བྱེད་བཞིན་པའི་་་
སྙན་ངག་པར་ཅེར་ནས་ཤུབ་བུར་ཅི་ཞིག་འཆད་བཞིན་ཡོད། ཁོའི་དགའ་
སྤྲོའི་རྣམ་པ་དེ་མཐོང་བས་ང་ཚོ་གྲོགས་པོ་འགའི་སེམས་ཀྱང་ཧ་ཅང་དགའ་་་་
བར་གྱུར། ཐེངས་དེར། ཁོས་སྙན་ངག་ཀྱང་འགའ་རེ་བྲིས་ལ་ཚོར་བ་ཧ་ཅང་
332



-
སྙན་ངག་པ་དུར་ཁྲོད་རྗེས་སུ་དྲན་པ།
བཟང་ཟེར། ཁོ་ནི་ཕྱི་དྲོའི་སྐབས་སུ་ཉི་མ་ནུབ་ཕྱོགས་ཀྱི་མཚོ་ངོས་སུ་དལ་
གྱིས་མར་ནུབ་པའི་རྣམ་པར་ལྟ་རྒྱུར་དགའ་ལ། ནངས་སྔ་མོར་ལངས་ཏེ་ཉི་མ་
ཤར་ཕྱོགས་ཀྱི་མཚོ་ངོས་ནས་དལ་གྱིས་ཡར་འཕགས་པའི་རྣམ་པར་ཡང་ལྟ་་་་
རྒྱུར་དགའ། ཁོས་དེ་ནི་ཧ་ཅང་གཟི་བརྗིད་ཀྱི་རྣམ་པ་ཞིག་རེད་ཟེར། ཁོས་
ད་དུང་པར་ལེན་འཕྲུལ་ཆས་ཀྱིས་དུས་ཚོད་མི་འདྲ་བའི་ནང་ཉི་མ་ནུབ་པའམ་
ཉི་མ་འཆར་བའི་རྣམ་པ་མང་བོ་ཞིག་པར་ལ་བླངས། ཉིན་ཞིག་གི་ནུབ་ཁར།
ཉི་མ་ད་དུང་མཚོ་ངོས་ལས་ཐག་ཚད་གཅིག་གི་བར་མཚམས་སུ་ཡོད་དུས། ང་
དང་སྙན་ངག་པ་གཉིས་ཉེ་འགྲམ་གྱི་བྱེ་ཐང་དུ་འཆམ་འཆམ་ལ་སོང་། ངེད་
གཉིས་ཀྱིས་འགྲོ་ཞོར་དང་ཁ་བརྡ་བྱེད་ཞོར་བྱས། རིམ་གྱིས་ཁ་བརྡའི་ནང་
དོན་རང་ཤུགས་སུ་ཁོའི་བརྩེ་དུངས་ཀྱི་ཕྱོགས་སུ་འཁོར། ངས་ཁོའི་སློབ་
གྲོགས་ཀྱིས་བཤད་པའི་སློབ་ཆེན་སྐབས་ཀྱི་ཁོའི་བརྩེ་དུངས་ཀྱི་གཏམ་རྒྱུད་དེ་་
དྲན་པས། ཉམས་ཚོད་ལེན་པའི་ཚུལ་གྱིས་འདི་ལྟར་དྲིས།
“ངས་བལྟས་ན་བརྩེ་དུངས་ཀྱི་ཕྱོགས་སུ་ཁྱོད་ཀྱིས་ད་དུང་ང་ལ་ཅི་ཞིག་
གསང་ཡོད་པ་མིན་ནམ།”
གོང་གི་སྐད་ཆ་དེ་བཤད་རྗེས། ངས་ཁོའི་གདོང་གི་རྣམ་འགྱུར་ལ་
བལྟས་ནས་བསྡད། །
ཁོས་གོམ་པ་སྤོ་མཚམས་བཞག་སྟེ་ངའི་ངོ་ལ་ཅེར་ཅེར་རྗེས། ཕར་
འཁོར་ནས་མཚོ་ངོས་སུ་མར་ནུབ་བཞིན་པའི་ཉི་མར་ལྟ་ཞོར་ལ། དངན་པ་
རིང་མོ་ཞིག་འཐེན་ཏེ་དལ་མོར་བཤད་རྒྱུར། །
“ ཁྱོད་ཀྱིས་གཞན་གྱི་ཁ་ནས་ཅི་ཞིག་གོ་སོང་བ་ཡིན་རྒྱུ་རེད། ངོ་མ་
333



བསླུ་བྲིད།
བཤད་ན། ངས་ཀྱང་སྔ་མོ་ནས་ཁྱོད་ལ་དེའི་སྐོར་གྱི་དོན་དག་རྣམས་ཞིབ་མོར་
བཤད་རྩིས་ཡོད།”
“གལ་སྲིད་དེ་ནི་བཤད་མི་ཆོག་པ་ཞིག་ཡིན་ན། ཁྱོད་ཀྱིས་མ་བཤད་
ཀྱང་ཆོག ངས་ཀྱང་གཞན་གྱི་ཁ་ནས་ཟུར་ཙམ་ལས་ཅི་ཡང་ཐོས་མེད།”
ངས་ཁོ་ལ་ཧ་ཅང་ནན་ཏན་གྱི་སྒོ་ནས་དེ་ལྟར་བཤད།
ཁོ་ངའི་ལག་པར་འཇུས་ཏེ་ཡུད་ཙམ་ལ་བསྡད།
སྐབས་དེར། ཉི་མའང་མཚོ་ངོས་ལས་ཡོངས་སུ་ནུབ་ཟིན། ཁོར་ཡུག་
ཐམས་ཅད་མག་མོག་ཏུ་གྱུར་ཅིང་གང་ནས་འོངས་པ་མི་ཤེས་པའི་གྲང་རླུང་་་་
ཞིག་ཤུགས་ཀྱིས་ལངས་བྱུང༌།
སྐབས་དེར། ཁོས་ཁ་གྲགས་བྱུང་། །
“ཉི་མའང་རང་གི་ཚང་མལ་དུ་ལོག་ཟིན། དེ་ནི་ཅི་འདྲའི་སྙན་ངག་གི་
བྲོ་བ་ལྡན་པའི་དྲོད་ཁོལ་གྱི་ཚོར་བ་ཞིག་རེད་ཨང་། ང་ཚོ་སྙན་ངག་ལ་དགའ་
ཞེན་ཆེ་མོད། འོན་ཏེ་འཇིག་རྟེན་འདིར་མཁོ་བ་ནི་སྙན་ངག་མིན། དེ་བས་
ང་ཚོར་ཐབས་ལམ་ཅི་ཡོད། ང་ཚོས་དོན་མེད་ཀྱི་ཉིན་མོ་རེ་རེ་ཕར་སྐྱེལ་བ་
ལས་བྱ་ཐབས་ཅི་ཡང་མེད།”
སྐད་ཆ་དེ་དག་བཤད་པའི་དུས། ཁོའི་མིག་མཐར་མཆི་མ་འཁོར་ཅིང་།
སེམས་སྨྲེང་ནས་སྐད་ཀྱང་འདའ་འདར་བྱེད་ཀྱིན་གདའ།
མུན་ཡོངས་སུ་རུབ་དུས། ཁོས་ངའི་ལག་ནས་དུ་བ་རྐང་ཞིག་བསླངས་
ཤིང་མེ་བསྒོས་ཏེ་དལ་མོར་འཐེན་ཞོར་ལ་གཤམ་གྱི་སྐད་ཆ་འདི་དག་བཤད།
“སློབ་ཆེན་གྱི་སྐབས་སུ། ང་དུས་རྒྱུན་ཁེར་རྐྱང་གི་གནས་སུ་ཚུད་ཡོད།
334



(
སྙན་ངག་པ་དུར་ཁྲོད་རྗེས་སུ་དྲན་པ།
སྙན་ངག་ནི་ངའི་ཁེར་རྐྱང་གི་སྐྱོ་སྣང་སེལ་བྱེད་ཀྱི་སྨན་གཅིག་པུ་ཡིན། དེ་
འདྲའི་ཁེར་རྐྱང་དང་སྙན་ངག་ལས་ཅི་ཡང་མེད་པའི་དུས་སྐབས་དེར། མོ་
ངའི་མིག་ལམ་དུ་རྒྱུ་འོངས། མོ་ནི་རི་མོ་སྡེ་ཁག་གི་སློབ་མ་ཡིན་ཅིང་སྒྱུ་རྩལ་ལ་
དད་མཁན་ཞིག་ཀྱང་ཡིན། ངེད་གཉིས་དང་ཐོག་རྒྱུན་ལྡན་གྱི་གྲོགས་པོ་ཡིན་
ལ། ཁོམ་སྐབས་རེ་བྱུང་ཚེ་སྒྱུ་རྩལ་སྐོར་གྱི་ལྟ་བ་དང་མྱོང་ཚོར་བརྗེ་རེས་བྱས་
པ་ཡིན། རིམ་གྱིས་ངེད་གཉིས་ཀྱི་བར་ལ་ཤེས་མེད་ཚོར་མེད་དུ་བརྩེ་དུངས་ཀྱི་
མྱུ་གུ་འབུས། ཕན་ཚུན་གྱི་མི་ཚེའི་བརྒྱུད་རིམ་གསལ་རྟོགས་བྱུང་དུས། ངེད་
གཉིས་གཅིག་ནི་གཅིག་ལ་འབྲལ་མི་ཐུབ་པའི་ཚད་ལ་བསླེབས་འདུག ངས་
རང་གི་གནས་ཚུལ་རྣམས་ཞིབ་རྒྱས་ངང་མོར་བཤད་པ་ལ། མོས་དེ་དག་ནི་
ཕལ་བ་རེད། ང་ཁྱོད་ལ་དགའ་བ་ལས་གཞན་པའི་རེ་བ་དང་དམིགས་ཡུལ་ཅི་
ཡང་མེད་ཟེར། དེ་བས་ལོ་གཉིས་གསུམ་ཞིག་གི་རིང་ལ་ངེད་གཉིས་ཀྱིས་ལྐོག་
ཏུ་བརྩེ་དུངས་ཀྱི་རྒྱུན་དེ་སྐྱོང་ཅི་ཐུབ་བྱས། དེ་ལྟ་ནའང་སློབ་མཐར་ཕྱིན་རྗེས་
ངེད་གཉིས་རང་རང་སར་ལས་བགོ་བྱས་ཤིང་འབྲེལ་འདྲིས་ཇེ་ཉུང་དུ་སོང་་་་
བས། བརྩེ་དུངས་ཀྱི་རྒྱུན་དེ་ཡང་རིམ་གྱིས་ཆད་སོང་།”
བཤད་མཚམས་དེར་བསླེབས་དུས། ཁོས་དངན་པ་རིང་མོ་ཞིག་འཐེན།
ངས་ཁོའི་ཕྲག་གོང་དུ་ལག་པས་ཡང་མོར་རྡེབ་ཞོར་ལ“ངས་ཁྱོད་ཀྱི་བྱ་་
བ་སྤྱོད་པར་གོ་བ་ལེན་ཐུབ། ཁྱོད་ལ་ཁག་མི་འདུག ཁྱོད་ཀྱིས་དོན་མེད་དུ་
རང་གི་སེམས་ལ་ཁུར་བོ་མ་སྣོན”ཅེས་བཤད་པ་ཡིན།
དེ་ལྟར་བཤད་རྗེས། ངེད་གཉིས་ཀྱིས་རང་རང་ས་ནས་དུ་བ་འཐེན་པ་
ལས་སུས་ཀྱང་ཁ་མ་གྲག
LE，
335



བསླུ་བྲིད།
དུ་བ་བརྔུབས་ཚར་རྗེས། ཁོས་ཤུགས་ཀྱིས་དུ་སྣེ་མདུན་ཕྱོགས་སུ་
གཡུགས་ཤིང་ཡང་བསྐྱར་ཁ་གྲགས་བྱུང་།
“ ཁྱོད་ཀྱིས་གྲང་རླུང་འུར་འུར་དུ་ལྡང་བའི་ཕྱི་དྲོ་དེར། ངས་ཁྱོད་ལ་
མགོ་རྔ་མེད་པའི་སྐད་ཆ་ཞིག་བཤད་པ་དེ་ཡིད་ལ་ཨེ་དྲན་ནམ།”
ངས་ཁོས་ཅི་ཞིག་བཤད་པ་མ་ཤེས་པས། མགོ་བོ་འཕྲེད་དུ་གཡུག་
གཡུག་འགའ་བྱས།
“ངས་ཁྱོད་ལ “ང་ནི་ཅིས་ཀྱང་མེ་ཏོག་སྐྱིད་དང་འཐོར་དགོས། ང་ནི་
ཅིས་ཀྱང་འཚོ་བ་གསར་བ་ཞིག་གི་ནང་ལ་ཞུགས་དགོས” ཞེས་བཤད་པ་དེ་ཡིད་
ལ་མི་དྲན་ནམ།”
ཁོས་དེ་ལྟར་བཤད་པས། ངའི་མིག་ལམ་དུ་དེ་མ་ཐག་ཟླ་འགའི་སྔོན་ལ་
ཁོས་སྐད་ཆ་དེ་དག་བཤད་དུས་ཀྱི་གདོང་གི་རྣམ་འགྱུར་སོགས་གསལ་ལེར་་་་་
ཤར་བྱུང་། །
ངས“ལོས་དྲན། ལོས་དྲན། ཐེངས་དེར་ངས་ཁྱོད་ཀྱིས་བཟི་གཏམ་
འཆད་ཀྱིན་ཡོད་དམ” ཞེས་དྲིས་པས། ཁྱོད་ཀྱིས “་ང་བཟི་མེད། དེ་བས་བཟི་
གཏམ་ཞིག་གང་ནས་འོང། རྗེས་སུ་ཁྱོད་ཀྱིས་ཧ་གོ་ངེས” ཞེས་བཤད་པའང་
ངའི་སེམས་ན་ཡོད”ཅེས་བཤད། །
ཁོས་མགོ་ལྕོག་ལྡེམ་ལྡེམ་བྱེད་ཞོར་ལ་དངན་པ་ཞིག་འཐེན་ཏེ་བཤད་རྒྱུར།
“ རེད། རེད། ཐེངས་དེ་རེད། མ་གཞིར་ངས་ཁྱོད་ལ་སྐད་ཆ་དེ་
བཤད་སྐབས། ང་སླར་ཡང་སློབ་གྲྭ་ཆེན་མོའི་སྐབས་ཀྱི་བུ་མོ་དེ་ལ་ཐུག་པ་
ཡིན།”
336



，
སྙན་ངག་པ་དུར་ཁྲོད་རྗེས་སུ་དྲན་པ།
ཁོས་བཤད་པའི་སྐད་ཆ་ནི་ངོ་མ་བསམ་ཡུལ་ལས་འདས་པ་ཞིག་རེད།
ང་ལ་ཉན་འདོད་ཆེན་པོ་སྐྱེས་ཏེ་ངོ་མཚར་བའི་ངང་གཤམ་ལྟར་དྲིས། །
“འོ་ན་ཁྱོད་ཀྱིས་སྐབས་དེར་དེ་འདྲའི་སྐད་ཆ་ཞིག་བཤད་དོན་ཅི་ཡིན་་
ནམ།” །
གྲང་རླུང་མཚོ་ངོས་ནས་བར་མེད་དུ་ངེད་གཉིས་ཀྱི་ཕྱོགས་སུ་གཡུགས་་
འོངས་པས། ང་ལ་དབང་མེད་དུ་གྲང་འདར་ཞིག་བྱུང༌། ཁོ་ལ་ཚོར་སྣང་སྤུ་
ཙམ་ཡང་མེད་པར་བཤད་རྒྱུར།
“སློབ་ཆེན་ནས་མཐར་ཕྱིན་རྗེས། མོ་རྫོང་རིམ་པའི་སློབ་འབྲིང་ཞིག་ཏུ་
བགོས་ཏེ་རི་མོའི་དགེ་རྒན་བྱས། དེ་ནས་བཟུང་ངེད་གཉིས་ཀྱི་འབྲེལ་ཐག་
ཀྱང་རིམ་གྱིས་ཆད་སོང་། ལོ་གཉིས་གསུམ་ཞིག་གི་རིང་ལ། ངས་མོའི་ཕྱོགས་
ཀྱི་སྐད་ཆ་ཞིག་མ་ཐོས་ལ་རྩེད་ཀྱང་མ་བཅད། ངའི་བསམ་པར་མོས་སྔ་མོ་
ནས་ང་བརྗེད་དེ་ཁྱིམ་བཟའ་ཚང་ཞིག་བཙལ་ཡོད་ངེས་འདོད། ཡིན་ནའང་
ཐེངས་དེར་མོ་གྲོང་རྡལ་དུ་ཡོང་ནས་ངེད་གཉིས་སླར་ཡང་ཕྲད་པ་ནས་བཟུང་།
ངས་དེ་འདྲ་ཞིག་མིན་པ་གསལ་བོར་ཤེས་སོང་། ངེད་གཉིས་ཀྱིས་ཁ་བརྡ་བྱས་
པ་བརྒྱུད། མོས་ནམ་ཡང་ང་སེམས་ན་བརྗེད་མེད་པར་མ་ཟད། ནམ་ཡང་ང་
གཅིག་པུ་ལ་བསྒུགས་ནས་བསྡད་ཡོད་ཚུལ་རྟོགས། ངས་རང་ལ་སྔ་མོ་ནས་
ཆུང་མ་ཡོད་ཚུལ་སླར་ཡང་མོར་བཤད་པ་ན། མོ་ངའི་སྐེ་ལ་འཇུས་ཏེ “ཁྱོད་ནི་
ད་བར་དུ་བརྩེ་དུངས་ཆགས་ཐབས་མེད་པའི་བུད་མེད་ཅིག་དང་བཟའ་ཟླའི་
ཚུལ་དུ་སྡོད་ཐབས་བྱས་ཡོད་པས། རང་གིས་རང་ཉིད་ལ་སྙིང་མི་རྗེའམ།
ཁྱོད་ཀྱིས་ཡོད་ཚད་མགོ་ནས་བརྩམས་ཆོག ངས་ནམ་ཡང་ཁྱོད་ལ་བསྒུགས་
337



བསླུ་བྲིད། –
ནས་བསྡད་ཡོད”ཅེས་བཤད་པས། ངའི་སེམས་པ་རྩ་བ་ནས་དཀྲུགས་བྱུང་།
ཉིན་འགར་སྡུག་བསྔལ་གྱི་ཁྲོད་དུ་འདང་ཡར་རྒྱུག་མར་རྒྱག་བྱས་མཐར། ངས་
ད་གཟོད་མེ་ཏོག་སྐྱིད་དང་འཐོར་རྒྱུའི་སེམས་ཐག་བཅད། ད་ལྟ་ཁྱོད་ཀྱིས་ཧ་
གོ་སོང་ངམ།”
དེ་ལྟར་བཤད་རྗེས། ཁོས་སྡུག་བསྔལ་ཆེན་པོའི་ངང་དངན་པ་རིང་མོ་
ཞིག་འཐེན་ཅིང་། དུ་བ་ཞིག་ལ་མེ་བསྒོས་ཏེ་འཐེན་པ་ལས་ཡུན་རིང་ཞིག་ལ་
ཁ་མ་གྲག
ངས་ཁོས་དེ་དུས་ཅི་ཞིག་སེམས་བཞིན་པ་མ་རྟོགས་པས་གཤམ་ལྟར་དྲིས།
“འོ་ན་ད་ལྟ་ཁྱོད་ཀྱིས་ཇི་ལྟར་སེམས་བཞིན་ཡོད།”
ཁོས་དུ་བ་རྔུབ་ཙམ་བྱས་ཤིང་དངན་པ་རིང་བོ་ཞིག་འཐེན་ཞོར་ལ་་་་་་
བཤད་རྒྱུར། །
“ད་ལྟ་ང་སོམ་ཉིའི་དྲ་བར་ཚུད་ཡོད། ངས་ངོ་མ་ཇི་ལྟར་བྱེད་དགོས་
པའང་མི་ཤེས། ངོ་མ་བཤད་ན། ང་མེ་ཏོག་སྐྱིད་ལ་བརྩེ་དུངས་མེད་མོད།
མོ་ནི་བུ་མོ་ཡ་རབས་ཤིག་རེད། ང་ཡུལ་ན་མེད་པའི་སྐབས་ཐམས་ཅད་དུ་
མོས་ངའི་ཨ་མར་ཞབས་ཞུ་བསྒྲུབས་ནས་བསྡད་པ་ཡིན། ངས་མི་ཕོ་ཞིག་གི་སྐྱེ་
བ་བླངས་ནས་རང་གི་དྲིན་ཆེན་གྱི་ཕ་མར་ཞབས་ཏོག་སྲི་ཞུའི་མིང་ཙམ་ཡང་་་་
སྒྲུབ་མ་ཐུབ་པ་ནི་ངོ་མ་ངོ་གནོང་དགོས་པའི་གནས་ཤིག་རེད། དེའི་རྐྱེན་གྱིས་
མེ་ཏོག་སྐྱིད་ནི་ང་ལ་མཚོན་ན་དྲིན་ཅན་ཡིན་ཅེས་བཤད་ཆོག དེ་བས། དེའི་
སྐོར་གྱི་སྐད་ཆ་ཞིག་ངས་མོ་ལ་གླེང་མི་ཐུབ། ད་ལྟ་ང་ལ་མཚོན་ན་ཐར་སའི་
ལམ་ཞིག་མེད་པས། གྲོགས་པོ་ལགས། ཁྱོད་ཀྱིས་ང་ལ་ཐར་བའི་ལམ་ཞིག་
338



སྙན་ངག་པ་དུར་ཁྲོད་རྗེས་སུ་དྲན་པ།
སྟོན་རོགས།”
ཁོས་ང་ཡང་དཀའ་སར་གཏད་བྱུང་། ཏག་ཏག་ལ་སྐབས་དེར། ང་ལ་
མཚོན་ན་ཁོར་ཐར་ལམ་ཞིག་སྟོན་རྒྱུ་ཕར་ཞོག ཇི་ལྟར་སེམས་གསོ་བྱེད་
དགོས་པའང་མི་ཤེས་པར་གྱུར།
ཁོས་ང་ཁ་མི་གྲག་པར་བསྡད་འདུག་པ་མཐོང་བས་མུ་མཐུད་དུ་བཤད་
རྒྱུར། །
“ང་ནི་ཅི་འདྲའི་གསོག་གསོབ་ཀྱི་མི་ཞིག་རེད་ཨང་། སྔོན་ཆད་ངས་མེ་
ཏོག་སྐྱིད་ལ་འཇོག་མེད་ཀྱི་བྱ་བ་ལས་མྱོང་བས། མཚམས་རེར་བལྟས་ན་ང་ནི་
ཅི་འདྲའི་བསམ་བློ་དང་ཀུན་སྤྱོད་ཐ་ཤལ་གྱི་མི་ཞིག་རེད་ཨང་། སློབ་ཆེན་ལོ་
རིམ་གསུམ་པའི་སྐབས་ཀྱི་དགུན་ཁ་ཞིག་ལ། མེ་ཏོག་སྐྱིད་ཀྱིས་ཟས་རིགས་སྣ་
ཚོགས་ཀྱི་ཁུར་བོའི་ལྗིད་ཐེག་པར་བྱས་ནས་རྒྱང་རིང་གི་ཕ་ཡུལ་ནས་ང་ལ་ལྟ་
སྐོར་དུ་ཡོང། མོ་གྲོང་ཁྱེར་ཆེན་པོ་ཞིག་ལ་གཏན་ནས་ཡོང་མ་མྱོང་བས།
ལམ་བར་དུ་དཀའ་ལས་ཅི་འདྲ་ཞིག་མྱངས་ཡོད་པ་ནི་བཤད་མ་དགོས་པ་ཞིག་
རེད། ཡིན་ནའང་ངས་དགེ་རྒན་དང་སློབ་གྲོགས་རྣམས་ཀྱིས་རང་ལ་ཞིང་
གྲོང་དུ་ཆུང་མ་ཞིག་ཡོད་པ་ཤེས་པར་དོགས་ནས། མྱུར་དུ་མོ་སྒོ་རུ་ཁྲིད་དེ་མི་
ཉུང་སའི་མགྲོན་ཁང་ཞིག་ཏུ་མིང་ཐོ་བཀོད་དེ་འདུག་ཏུ་བཅུག ཕྱི་ཉིན་སློབ་
གྲོགས་རེ་གཉིས་ཀྱིས་མཐོང་བས་ད་དུང་རང་གི་སྲིང་མོ་ཡིན་ཅེས་རྫུན་ལབས།
མོས་སྲིང་མོ་ཡིན་པར་སྨྲས་པའི་སྐད་ཆ་དེ་ཐོས་པས་ལྐོག་ཏུ་མིག་ཆུ་འབྱིན་་་་་
བཞིན་ཡོད། སྲང་བར་དུ་ཉིན་གཅིག་ལ་ཡར་མར་དུ་ཁྲིད་རྗེས་མྱུར་དུ་ཕྱིར་ཕ་
ཡུལ་ལ་མངགས། འགྲོ་ཁར། ངས་མོས་ཁྱེར་ཡོང་བའི་སྒོར་མོས་མོ་ལ་ཚི་ལེན་
339



བསླུ་བྲིད།
ལྗང་ཁུ་ཞིག་ཉོས་པ་དེ་མོས་ད་ལྟ་ད་དུང་ཉར་ཚགས་བྱས་འདུག ཐེངས་དེའི་
བྱ་བ་དྲན་ཐེངས་རེར། ངའི་སེམས་པ་ནམ་ཡང་མི་སྐྱིད་པ་ཞིག་རེད།”
གོང་གི་སྐད་ཆ་དེ་ཐོས་པས་ངའི་སེམས་ལའང་རང་ཤུགས་སུ་ཁོང་ཁྲོ་་་་
ཞིག་ལངས་ཤིང་ཁོ་ལ་སྡིགས་མོ་བྱས།
“བྱ་བ་དེ་འདྲ་བྱས་པ་ནི་ཁྱོད་ངོ་མ་ཚད་ལས་བརྒལ་འདུག ཁྱོད་ཀྱིས་
ནམ་རྒྱུན་མིའི་ཐོབ་ཐང་ལ་བརྩི་འཇོག་བྱེད་དགོས་ཟེར་བ་མ་ཡིན་ནམ། དེས་
ན་མེ་ཏོག་སྐྱིད་ཀྱང་མི་ཞིག་ཡིན་པས། མོའི་ཐོབ་ཐང་ལ་ཅིའི་ཕྱིར་བརྩི་འཇོག་
བྱེད་མ་དགོས་པ་རེད། མ་མཐའ་ཡང་ཁྱོད་ནི་སྙན་ངག་པ་ཞིག་ཡིན་པས་དེ་
འདྲའི་བྱ་བ་ཞིག་བྱེད་སྲིད་དམ། གལ་སྲིད་སྐབས་དེར་ང་ཁྱོད་ཀྱི་གན་དུ་ཡོད་
ཚེ། ཁྱོད་ལ་འགྲམ་ལྕག་ཚ་ཐག་ཆོད་པ་ཞིག་གཞུ་ངེས་ཡིན། གཞུ་ཁོ་ཐག་
E-
ཡིན།” །
མཚན་མོ་དེར། ངེད་གཉིས་ཀྱིས་ཁ་བརྡ་བྱས་ནས་ཡུན་རིང་འགོར་
པས། ཕྱི་ཉིན་ངེད་གཉིས་ལ་ཆམ་ནད་ཀྱང་ལྕི་མོ་ཞིག་ཕོག་འདུག
འཇིག་རྟེན་གྱི་བྱ་བ་ཐམས་ཅད་ནི་ཅི་འདྲའི་བསམ་ཡུལ་ལས་འདས་པ་
ཞིག་རེད་ཨང༌། ངེད་ཅག་ཐེངས་དེར་མཚོ་ཁར་ཕྱིན་ནས་ཟླ་བཞི་ལྷག་འགོར་
པའི་ཕྱི་དྲོ་ཞིག་ལ། སྙན་ངག་པས་ང་ལ་ཡང་བསྐྱར་ཁ་པར་བཏང་ནས་ཟ་
ཁང་ཞིག་གི་ནང་དུ་ཤོག་ཟེར།
ངས་ལག་སྣེ་ཡི་བྱ་བ་ཙག་ཙིག་རྣམས་བསྒྲུབས་ཏེ་ཁོའི་གན་ལ་སླེབས་་་
དུས། ཁོ་གཞི་ནས་ར་རོ་བར་གྱུར་འདུག སྐབས་དེ་ནི་དགུན་ཁ་ཡིན་ལ། ཕྱི་
རོལ་ཏུ་ཧ་ཅང་འཁྱག་མོད། ཟ་ཁང་དུ་དྲོད་ལམ་ལམ་གྱི་སྐྱིད་སྣང་ཞིག་འདུག
340



- སྙན་ངག་པ་དུར་ཁྲོད་རྗེས་སུ་དྲན་པ།
ཡིན་ནའང་ཁོའི་ངོ་མདོག་ཅུང་སྐྱ་བོ་རེད། ཁོས་མགོ་སྒུར་ནས་ང་ལ་ལྟ་ཙམ་
ཡང་མི་བྱེད་པར་སླར་ཡང་ཆང་དཀར་ཡོལ་གང་འཐུངས། ངས་ཀྱང་དུ་བ་
རྐང་ཞིག་ལ་མེ་བསྒོས་ཏེ་དལ་མོར་བརྔུབས་པ་ལས་ཁོ་ལ་ཁ་ཡ་མ་བྱས། ཕལ་
ཆེར་སྐར་མ་བཅུ་ཙམ་འདས་རྗེས། ཁོས་གློ་བུར་དུ་ཁ་གྲགས་བྱུང་།
“ང་དང་མེ་ཏོག་སྐྱིད་གཉིས་འཐོར་སོང་།”
ཁོའི་སྐད་ཆ་དེས་ང་ཧ་ལས་སུ་བཅུག སྐབས་དེར། ཁོའི་ངོ་ལ་སྡུག་
བསྔལ་གྱི་རྣམ་པས་ཁེངས་འདུག་སྟེ། ཡང་བསྐྱར་ཆང་དཀར་ཡོལ་གང་བླུགས་
ཏེ་འཐུང་རྩིས་བྱེད་སྐབས། ངས་ཆང་དཀར་ལག་ནས་ཕྲོགས་ཏེ“མ་གཞིར་
ཁྱོད་ལ་དོན་དག་ཅི་ཞིག་བྱུང་སོང”ཞེས་དྲིས།
ཁོ་ཁ་རོག་གེར་ཅུང་ཙམ་བསྡད་རྗེས། མིག་མཐར་མཆི་མ་འཁོར་ཞིང་
རིམ་གྱིས་མཆི་མས་ངོ་གདོང་ཡོངས་སུ་བརླན།
“ངོ་མ་ངས་འདི་འདྲའི་འཚོ་བ་ཞིག་གཏན་ནས་རོལ་མི་འདོད། ང་
ཡང་མི་དཀྱུས་མ་ཞིག་ཡིན་པས། མི་དཀྱུས་མ་ལྟ་བུའི་དགའ་སྐྱོ་ཆགས་སྡང་གི་
འཚོ་བ་རོལ་དགོས། ངས་ད་བར་དུ་རོལ་པ་ནི་ཅི་འདྲའི་འཚོ་བ་ཞིག་རེད་
ཨང་།”
ཅུང་ལྷོད་ལ་བབས་རྗེས། ངས་ཁོ་ལ“འོན་ཀྱང་ཁྱོད་ཀྱིས་མེ་ཏོག་སྐྱིད་
ཀྱི་ཕྱོགས་ལའང་འདང་ཞིག་རྒྱག་དགོས། གང་ལྟར་མོའང་ལོ་འདི་དག་གི་
རིང་ལ་ཁྱོད་ཀྱི་ཆུང་མ་བྱས”ཞེས་བཤད། །
“ད་ཐེངས་མོའང་འཐད་པ་རེད།” ཁོས་གདོང་གི་མིག་ཆུ་འབྱིད་ཙམ་
བྱས་རྗེས་དེ་ལྟར་བཤད་བྱུང་།
341



བསླུ་བྲིད། -
ངས་ཁོའི་གདོང་ལ་ཅེར་ནས་སྡོད་པ་ལས་བཤད་རྒྱུ་ཅི་ཡང་མ་རྙེད།
དེ་ནས་ཁོས་མུ་མཐུད་དུ“མེ་ཏོག་སྐྱིད་ངེད་གཉིས་བཟའ་སྒྲིག་བྱས་ནས་
ལོ་འདི་འདྲ་འགོར་ཀྱང་ཕྲུ་གུ་མེད་པ་ཁྱོད་ཀྱིས་ཤེས་གསལ་ལྟར་རེད། ང་ནི་
ངེད་ཚང་གི་བུ་གཅིག་པུ་ཡིན་པས། ཅིས་ཀྱང་རིགས་རྒྱུད་ཅིག་དགོས་པ་ནི་
བཤད་མི་དགོས། མེ་ཏོག་སྐྱིད་ལ་ཕྲུ་གུ་སྦྲུམ་པའི་ནུས་པའང་མི་ལྡན། དེས་
ན་ང་ལ་ཐབས་ཅི་ཡོད། ངའི་བཟའ་ཟླའི་འཚོ་བའི་ཁྲོད་བརྩེ་དུངས་མེད་ཀྱང་
ཁ་རོག་གེར་བསྲན་ནས་བསྡད། ང་ལའང་གཞན་དང་འདྲ་བར་བྱིས་པ་ཞིག་
ཡོད་ན་མི་ཆོག་རྒྱུ་ཅི་ཡོད། དེ་བས་ང་ཕ་ཡུལ་དུ་བསླེབས་ནས་ཐོག་མར་ཨ་མ་
ལ་གནས་ལུགས་བཤད་དེ་ཅིས་ཀྱང་མོ་དང་འཐོར་རྒྱུ་ཡིན་ཅེས་བཤད། ཨ་
མས་ཀྱང་དངན་པ་ཞིག་འཐེན་ཏེ ་མེ་ཏོག་སྐྱིད་ནི་བུ་མོ་ཡ་རབས་ཤིག་ཡིན།
ཡིན་ནའང་ཁྱོད་ནི་འུ་ཚང་གི་བུ་གཅིག་པུ་ཡིན་པས། རིགས་རྒྱུད་ཅིག་ཀྱང་
མེད་ན་ག་ལ་ཆོག” ཅེས་བཤད་དེ་འཐད་པ་བྱུང་། དེ་ནས་ང་མེ་ཏོག་སྐྱིད་ཀྱི་
ཨ་ཕའི་གན་དུ་སོང་ནས་གནས་ཚུལ་རྣམས་ཞིབ་ཏུ་བཤད་པ་ན། མོའི་ཨ་ཕ་
དང་ངའི་ཨ་ཕ་གཉིས་ཀ་མནའ་བཅད་ཡིན་པས་ང་ལ་ཆེན་པོ་ཞིག་མ་བཤད། །
མཇུག་མཐར་ཁོས་ངའི་བུ་མོ་འདི་སྙིང་རེ་རྗེ་ཟེར་བཞིན་ང་སྒོར་བསྐྱལ་ནས་་་
ཡོང་། མེ་ཏོག་སྐྱིད་ལ་དོན་དག་དེ་བཤད་དུས། ང་ཚོས་གྲོས་བྱས་ནས་
ཁྲིགས་སེ་བཏང་ཡོད། དང་ཐོག མོས་རྣར་མི་འགྲོ་བའི་མིག་མདངས་ཀྱིས་
ང་དང་ཨ་མ། ད་དུང་མོའི་ཨ་ཕ་དང་ཨ་མ་བཅས་ལ་ལྟ་བ་ལས་སྐད་ཆ་ཚིག་
གཅིག་ཀྱང་མ་ཤོད། རིམ་བཞིན་མཆི་མ་ནི་མུ་ཏིག་གི་ཕྲེང་ཐག་ཆད་པ་ལྟར་
མིག་ཀོང་ནས་རྒྱུན་མི་ཆད་པར་བབས་བྱུང་། དེ་དུས་ང་ནི་མོའི་གན་དུ་ཉེས་
342



སྙན་ངག་པ་དུར་ཁྲོད་རྗེས་སུ་དྲན་པ།
ཅན་ཞིག་དང་འདྲ་བར་མགོ་སྒུར་ནས་བསྡད་པ་ཡིན། ཨ་མ་དང་མོའི་ཕ་མ་
དག་གིས་མོར་སེམས་གསོ་བྱེད་ཅི་ཐུབ་བྱས་འདུག”ཅེས་ཟེར།
སྐབས་དེར། ངའི་སེམས་གཏིང་ནས་ཁོའི་ཆུང་མ་མེ་ཏོག་སྐྱིད་ལ་སྙིང་
རྗེ་དྲག་ཏུ་སྐྱེས་པ་དང༌། ཁོའི་རྣམ་འགྱུར་དེ་མཐོང་བས་འཚིག་པ་ཟོས་ཏེ་
སྐད་ཅོར་བརྒྱབ་པ་ཡིན།
“ཁྱོད་ཀྱིས་ཐབས་དང་གཡོ་སྒྱུ་བཀོལ་ནས་དེ་འདྲའི་ལྷད་མེད་ཀྱི་བཟའ་
ཟླ་མ་ཞིག་གི་མི་ཚེའི་རྨི་ལམ་ཡོངས་སུ་བཅོམ་ཟིན། ཁྱོད་ཀྱིས་སོང་ས་བསྡད་
ས་ནས་མིའི་རིན་ཐང་དང་མིའི་ཐོབ་ཐང་ལ་བརྩི་འཇོག་བྱེད་དགོས་ཞེས་་་་་
བཤད་པ་མ་ཡིན་ནམ། ད་ལྟ་ཁྱོད་ཀྱིས་སྔོན་ཆད་བཤད་པ་དེ་དག་རྫུན་དུ་
གྱུར་པ་མ་ཡིན་ནམ། འདི་ནི་ཁྱོད་ལྟ་བུའི་སྙན་ངག་པ་གྲགས་ཅན་ཞིག་གི་
བསམ་བློ་ཀུན་སྤྱོད་དང་མཐུན་ནམ།”
ཚོས་ཀྱང་ང་ལ་རྒོལ་ལན་དྲག་པོ་བསློགས་བྱུང་།
“རེད་ལགས། ཁྱོད་ཀྱིས་བཤད་པ་བདེན། འོན་ཀྱང་ད་ལྟ་ངས་རང་
ཉིད་ཀྱི་རིན་ཐང་ལའང་བརྩི་མཐོང་བྱེད་མི་ཐུབ་ལ། ང་རང་ཉིད་ཀྱི་ཐོབ་ཐང་
གང་ན་ཡོད་པའང་མི་ཤེས་པས། དེ་དག་ཁྱོད་ཀྱིས་བཤད་པ་ལྟར་རྫུན་ཁོ་ན་
མ་ཡིན་ནམ། ཁྱོད་ཀྱིས་མཐོ་ས་ནས་ང་ལ་སློབ་གསོ་གཏོང་མི་དགོས། ཁྱོད་
ཀྱི་བསམ་བློའི་ཆུ་ཚད་དེ་འདྲ་ཞིག་ང་ལའང་ཡོད། ང་ལ་སྙན་ངག་པ་ཞེས་
པའི་མིང་སྟོང་དེ་མེད་ཀྱང་ཆོག འདི་དག་ངས་ཁྱོད་ལ་བཤད་ནས་ཅི་བྱེད། །
འུ་གཉིས་མི་ཁ་ཁ་ཡིན་པས། ངའི་ཚོར་བ་དང་ངའི་སེམས་ཀྱི་སྡུག་བསྔལ་ནི་
ཁྱོད་ཀྱིས་ནམ་ཡང་མྱོང་མི་སྲིད། ད་ནས་བཟུང་ཁྱོད་ཀྱིས་ངའི་བྱ་བར་ཁ་ཡ་
343



བསླུ་བྲིད། .
བྱེད་མི་དགོས… ”
ཕྱི་དྲོ་དེར། ངེད་གཉིས་ཀྱི་བར་ལ་ཁ་རྩོད་དྲག་པོ་བྱུང་ཞིང་ཁོང་ཁྲོ་
ཆེན་པོ་ལང་བཞིན་རང་རང་སར་སོང་།
དེ་ནས་བཟུང༌། སྙན་ངག་པ་དོན་དག་གལ་ཆེན་འདྲར་ཐུག་ཀྱང་ང་ལ་
བཤད་མ་མྱོང་། ལོ་དེའི་རྒྱ་ལོའི་ལོ་གསར་གྱི་སྐབས་སུ། སྙན་ངག་པ་ཁོའི་
སློབ་ཆེན་སྐབས་ཀྱི་དགའ་རོགས་མ་བདེ་སྐྱིད་དང་གཉེན་སྒྲིག་བྱས། གཉེན་
སྟོན་གྱི་མགོ་རྔ་ཚང་མ་ངེད་གྲོགས་པོ་རྣམས་ཀྱིས་བཀོད་སྒྲིག་བྱས་པ་ཡིན། དེ་
ནས་ལོ་གཅིག་འགོར་རྗེས། བདེ་སྐྱིད་ཀྱང་རྫོང་རིམ་པའི་སློབ་འབྲིང་དེ་ནས་
གྲོང་རྡལ་འདིའི་རིག་གནས་ཁང་དུ་ལས་གནས་སྤོར་ཐུབ་པ་བྱུང་། བདེ་སྐྱིད་
ཀྱི་ལས་གནས་སྤར་ནས་ཟླ་གསུམ་ཙམ་འགོར་རྗེས། སྙན་ངག་པ་གོང་རིམ་
གྱིས་མངགས་བཀོད་ལྟར་གཞི་རིམ་གྱི་ཞིང་སྡེ་ཞིག་ལ་ལོ་གཅིག་རིང་གི་དབུལ་
སྐྱོར་བྱ་བར་ཕྱིན། དེ་ནས་ཕྱིར་བསླེབས་ཏེ་ཟླ་གསུམ་ཙམ་འགོར་རྗེས་བདེ་
སྐྱིད་ཀྱིས་བུ་ཕྲུག་ཅིག་བཙས། བུ་ཕྲུག་བཙས་ནས་ཉིན་བརྒྱ་ལོན་པའི་ཉིན་མོ་
དེར། ཁོས་ང་ཚོ་གྲོགས་པོ་རྣམས་ཁྱིམ་ལ་བོས་ཏེ་གསོལ་སྟོན་ཆུང་ངུ་ཞིག་
བཤམས། ཉིན་དེར། སྙན་ངག་པར་སྤྲོ་བ་ཤིན་ཏུ་ཆེ་ལ། ཆང་འཐུངས་
ནས་ཅུང་ར་བཟི་བར་གྱུར་དུས་ཆེད་དུ་བུ་ལ་སྙན་ངག་ཚན་པ་གཅིག་ཀྱང་བྲིས།
ཁོའི་བུ་ལོ་གཉིས་ལ་སོན་པའི་ལོ་དེར། ཁོ་དང་བདེ་སྐྱིད་གཉིས་འཐོར་སོང་།
ཟླ་གཉིས་ཀྱི་རྗེས་སུ། བདེ་སྐྱིད་སྙན་ངག་པའི་ལས་ཁུངས་དེའི་ཅུས་ཀྲང་ཀུན་
དགའ་དང་གཉེན་སྒྲིག་བྱས། བུ་ཕྲུག་ཁྲིམས་ཁང་གིས་ཐག་གཅོད་ལྟར་བདེ་
སྐྱིད་ཀྱིས་གཉོར་སྐྱོང་བྱ་རྒྱུར་ཐག་གིས་བཅད་ཅིང་། སྙན་ངག་པས་ཟླ་རེར་
344



སྙན་ངག་པ་དུར་ཁྲོད་རྗེས་སུ་དྲན་པ།
སྒོར་ཉིས་བརྒྱ་རེ་སྟེར་རྒྱུ་བྱས། སྙན་ངག་པ་སྔར་གྱི་ལས་ཁུངས་སུ་སྡོད་ཐབས་
མ་བྱུང་བས་ལས་གནས་སྤར་ཏེ་ལས་ཁུངས་གཞན་ཞིག་ལ་སོང༌། སྐབས་དེར།
ངེད་ཅག་གྲོགས་པོ་འགའ་སོང་ནས་ཁོ་ལ་སེམས་གསོ་བྱས་མོད། ཁོས་ངས་
མཚམས་ལན་རེར་བུ་དྲན་པ་ལས་སྐྱོན་ཅི་ཡང་མི་འདུག་ཟེར། རྗེས་སུ། ཁོའི་
བུ་ལོ་གསུམ་ལ་བུད་པའི་སྟོན་ཁ་དེར། ཁོའི་ཨ་མ་ཚེ་ལས་འདས། ཕ་ཡུལ་དུ་
སོང་སྟེ་ཨ་མའི་འདས་མཆོད་བསྒྲུབས་ཏེ་ཕྱིར་ཡོང་ནས་བདུན་གཅིག་ཀྱང་མ་
འགོར་པར། ཁོས་མཚན་མོ་ཞིག་ལ་བདེ་སྐྱིད་དང་ཅུས་ཀྲང་ཀུན་དགའ་
བཟའ་ཟླ་གཉིས་ཀྱི་ཁྱིམ་ཕྱི་ནང་གཉིས་ཀར་དབུགས་སྣུམ་བྲན་ཏེ་མེ་བསྒོས་་་་
ཤིང་། རང་ཉིད་ཀྱང་ཁང་རྩེག་གི་དྲུག་ཐོག་ནས་མར་མཆོངས་ཏེ་ལྕེབས།
ཡིན་ནའང་བདེ་སྐྱིད་ཀྱི་བུ་ལ་གནོད་པ་ཅི་ཡང་མ་ཐེབས། །
དོན་རྐྱེན་དེས་ཐོག་མར་གྲོང་རྡལ་ཆུང་ངུ་དེ་ལ་གྲག་འགུལ་མི་ཆུང་བ་་་
ཞིག་བསླངས་ཤིང་རྗེས་སུ་ཞིང་ཆེན་ཡོངས་ལ་གྲགས་སོང་། གསར་འགྱུར་
ལས་ཁུངས་དག་གིས་དོན་རྐྱེན་དེ་ལ་བརྟེན་ནས་སྤྱི་ཚོགས་དང་ཁྱིམ་ཚང་ལ་་་་
སོགས་པའི་སྐོར་གྱི་བགྲོ་གླེང་སྣ་ཚོགས་བྱེད་ཀྱིན་ཡོད། གྲོང་རྡལ་ཆུང་ངུ་དེའི་
མི་རྣམས་ཀྱིས་དོན་རྐྱེན་དེའི་ཐད་ཀྱི་ལབ་གླེང་བྱས་བྱས་མཐར་སྙན་ངག་་་་་་
པར“སྨྱོན་པ་དེ།” “ལག་དམར་དེ”ཞེས་སྡིགས་མོ་བྱས་འདུག ཁོ་ནི་སྙན་
ངག་པ་གྲགས་ཆེན་ཞིག་ཡིན་པ་ཤེས་རྗེས། མཚམས་རེར་ཁོའི་གྲོགས་པོ་སྟེ་
རྩོམ་རིག་གི་བྱ་བ་གཉེར་མཁན་འགའ་ཡོད་པར་ཡང་ཟུར་ཟ་དང་མཐོང་ཆུང་
བྱེད་ཅིང་། རྩོམ་ཡིག་འབྲི་མཁན་འདི་དག་ལ་རྩ་ཞིག་མི་ཚང་བས་དུས་རྒྱུན་
མཉམ་འཇོག་བྱེད་དགོས་ཟེར། གྲོང་རྡལ་ཆུང་ངུ་དེའི་མང་ཚོགས་ཀྱི་ཁྲོད་
345



བསླུ་བྲིད།
དུ“སྙན་ངག་པ་དེ་ལ་ཁག་མི་འདུག དོན་རྐྱེན་དེ་འདྲ་ཞིག་བྱུང་བ་གཙོ་བོ་
བདེ་སྐྱིད་དང་ཅུས་ཀྲང་གཉིས་ལན་འདུག”ཟེར་མཁན་ཡང་མང་བོ་འདུག
ང་དང་ང་ལྟ་བུའི་སྙན་ངག་པའི་གྲོགས་པོ་འགས་ཇི་ལྟར་བསམ་བློ་་་་་
བཏང་ཡང་། སྙན་ངག་པས་འདི་འདྲའི་ཛ་དྲག་གི་བྱ་བ་ཞིག་ལས་འགྲོ་བར་
འདང་མ་ཕོག སྙན་ངག་པ་ནི་རང་གི་ཚེ་སྲོག་དང་རིན་ཐང་ལ་དོ་སྣང་བྱེད་
པའི་མི་ཞིག་ཡིན་པས། གང་ལྟར་ཀྱང་བྱ་བ་དེ་འདྲ་ཞིག་བསྒྲུབས་ནས་རང་
སྲོག་གཅོད་པའི་ཚད་ལ་ལྷུང་མི་སྲིད།
ང་དང་ང་འདྲ་བའི་སྙན་ངག་པའི་གྲོགས་པོ་རྣལ་མ་འགས་དོན་རྐྱེན་་་་་
དེའི་མགོ་རྔ་ཆ་ཚང་ཞིག་ད་དུང་གསལ་བོར་རྒྱུས་ལོན་བྱུང་མེད་པའི་སྐབས་སུ།
གྲོང་རྡལ་ཆུང་ངུ་འདི་རུ་མགོ་རྔ་ཅུང་ཆ་ཚང་ཞིང་ཕལ་ཆེར་གཅིག་འདྲ་ཡིན་་་་
པའི་གཏམ་རྒྱུད་ཀྱི་མ་ཕྱི་ཞིག་མི་མང་གི་ཁྲོད་ན་རླུང་ལྟར་གྲགས་འདུག གཏམ་
རྒྱུད་དེ་ནི་གཤམ་དུ་བཀོད་པ་ལྟར།
སྙན་ངག་པ་སློབ་གྲྭ་ཆེན་མོར་འགྲིམ་སྐབས་ཕ་མས་བཀོད་སྒྲིག་ལྟར་ཞིང་
གྲོང་གི་བུ་མོ་ཞིག་ཆུང་མར་བླངས། ཁོ་གཉིས་ཀྱི་བར་ལ་བརྩེ་དུངས་སྤུ་ཙམ་
ཡང་མེད། སློབ་ཆེན་གྱི་སྐབས་སུ། སྙན་ངག་པ་དང་ཁོའི་སློབ་གྲོགས་བུ་མོ་
ཞིག་གི་བར་ལ་བརྩེ་དུངས་ཀྱི་མྱུ་གུ་འབུས། ཡིན་ནའང་སྙན་ངག་པར་ཁྱིམ་
བཟའ་ཚང་ཡོད་པས་མཐར་ཕྱིན་ཁར་ཁོ་གཉིས་སོ་སོར་གྱེས། སློབ་མཐར་
ཕྱིན་རྗེས། སྙན་ངག་པ་གྲོང་རྡལ་ཆུང་ཆུང་འདི་རུ་ལས་བགོ་བྱས་ཤིང་།
ཁོའི་སློབ་གྲོགས་བུ་མོ་དེ་རྫོང་ཞིག་གི་སློབ་འབྲིང་དུ་ལས་བགོ་བྱས། དེ་ནས་
ལོ་གཉིས་གསུམ་གྱི་ཡུན་ལ། ཁོ་གཉིས་ཀྱི་བར་ལ་འབྲེལ་ཐག་ཆད་སོང༌།
346



，
，
，
，
སྙན་ངག་པ་དུར་ཁྲོད་རྗེས་སུ་དྲན་པ།
སྙན་ངག་པས་ཞིང་གྲོང་གི་ཆུང་མའི་སྟེང་ལ་བརྩེ་དུངས་བཅངས་མེད་པ་ཇི་་་
བཞིན། ཞིང་གྲོང་གི་བུད་མེད་དེས་ཀྱང་སྙན་ངག་པར་བརྩེ་དུངས་ཅི་ཡང་
བཅངས་མེད། མོས་སྡེ་བའི་ནང་དུ་དགའ་རོགས་ཤིག་བཙལ་ཡོད། དོན་
དག་དེ་སྙན་ངག་པས་ཀྱང་ཟུར་ཙམ་ཐོས་ཡོད་མོད་ཁོས་དེར་ཁ་ཡ་མ་བྱས།
ཐེངས་ཤིག སྙན་ངག་པ་དང་ཁོའི་སློབ་གྲོགས་བུ་མོ་དེ་གཉིས་སླར་ཡང་གྲོང་
རྡལ་ཆུང་ཆུང་འདི་རུ་ཐུག སློབ་གྲོགས་བུ་མོས་སྙན་ངག་པ་ལ་ད་བར་དགའ་
རོགས་མ་བཙལ་བར་ཁྱོད་ལ་བསྒུགས་ཡོད་ཟེར། སྙན་ངག་པར་སེམས་འགུལ་
ཆེན་པོ་ཐེབས་ཏེ་སེམས་ཁོང་གི་སྡུག་བསྔལ་ཡོད་ཚད་མོར་བཤད། རྗེས་སུ། །
སྙན་ངག་པ་ཞིང་གྲོང་གི་ཆུང་མ་དང་འཐོར་རྒྱུའི་བློ་ཐག་བཅད་དེ་སློབ་གྲོགས་
བུ་མོ་དང་གཉེན་སྒྲིག་རྒྱུ་བྱས། སྙན་ངག་པ ས་ཞིང་གྲོང་གི་ཆུང་མར་བཟའ་
འཐོར་བྱེད་རྒྱུའི་རེ་བ་བཏོན་དུས། མོའང་འཐད་པ་བྱུང་ཞིང་འཐོར་ཡིག་
བླངས། དེ་ནས་ཅང་མ་འགོར་པར་སྙན་ངག་པ་དང་སློབ་གྲོགས་བུ་མོ་གཉིས་
གཉེན་སྒྲིག་བྱས། ཡིན་ནའང་སྙན་ངག་པས་ཆུང་མའི་གནས་སྤོར་མ་ཐུབ་
པས་ཁོ་གཉིས་རང་རང་ས་རུ་འདུག་དགོས་བྱུང་།
ཆུང་མའི་ལས་གནས་སྤོར་བའི་ཆེད་དུ། རྒྱ་ལོའི་ལོ་གསར་གྱི་སྐབས་སུ།
སྙན་ངག་པས་ཆུང་མ་ཁྲིད་དེ་ཅུས་ཀྲང་ཚང་ལ་སོང་ནས་ཆུང་མའི་ལས་གནས་
སྤོར་བར་རོགས་རམ་བྱེད་དགོས་པའི་རེ་བ་བཏོན། ཆག་སྒོ་ནི་ཐེངས་དེ་ནས་
བཟུང་མགོ་བརྩམས་པ་རེད། ཐེངས་དེར། ཅུས་ཀྲང་གིས་སྙན་ངག་པར་
ཆང་འདྲེན་ཞོར་སྙན་ངག་པའི་ཆུང་མའི་ངོ་ལ་ཅེར་ནས་ཆགས་ཉམས་སྣ་་་་་་
ཚོགས་བསྟན་པས། སྙན་ངག་པའི་སེམས་ནས་འཚིག་པ་ཟ་ཡང་བཟོད་ཐབས་
，
347



བསླུ་བྲིད། –
མི་བྱེད་ཀ་མེད་བྱུང་། ཅུས་ཀྲང་གིས“དེ་ལས་སླ་བོ་ཞིག་རེད། ངས་ཁྱོད་
གཉིས་ལ་རོགས་བྱས་ཆོག”ཅེས་ཁས་བླངས། རྒྱ་ལོའི་ཚེས་བཅོ་ལྔའི་དགོང་
མོར། ཅུས་ཀྲང་གིས་སྙན་ངག་པར་ཁ་པར་ཡོང་ནས“དེ་དགོང་ཁྱོད་བཟའ་
ཟླ་གཉིས་ངེད་ཚང་ལ་ཤོག་དང་། ང་ཚོས་ལས་གནས་སྤོར་བའི་བྱ་བ་དེར་
གྲོས་བྱེད”ཟེར། སྙན་ངག་པ་དང་ཆུང་མ་གཉིས་ཁོའི་ཁྱིམ་དུ་སོང་བ་ན།
ཅུས་ཀྲང་གི་ཁྱིམ་དུ་ཁོ་གཅིག་པུ་མ་གཏོགས་མི་འདུག ཁོས“ཆུང་མ་དང་
བུས་ཕྲུག་རྣམས་ཞིང་གྲོང་ལ་ལོ་སར་དུ་བུད་སོང”ཟེར། མཚན་མོ་དེར།
ཅུས་ཀྲང་གིས་མའོ་ཐའེ་རྟགས་ཅན་གྱི་ཆང་ཞིག་བླངས་ཏེ་སྙན་ངག་པར་ལྟུད་
ཅི་ཐུབ་བྱས་པའི་དུས་མཚུངས་སུ། ཁོའི་ཆུང་མའི་ལས་གནས་སྤོར་རྒྱུའི་བྱ་བ་
དེའང་ཁས་ལེན་བྱས། ཕྱིས་སུ་སྙན་ངག་པ་ར་བཟི་བས་ཅི་ཡང་མི་ཤེས་པར་
གྱུར་སོང་། སྙན་ངག་པ་གཉིད་ལས་སད་དུས་ནི་ཕྱི་ཉིན་ནངས་མོ་སྟེ། ཆུང་
མས་གན་དུ་སྐྱ་སླེ་ཞོར་ཡ་མཚན་པའི་མིག་མདངས་ཀྱིས་ཁོ་ལ་ཅེར་འདུག
མོས“མདང་དགོང་ཁྱོད་བཟི་སོང་བས། ཅུས་ཀྲང་གིས་བསྐྱལ་ཡོང་བ་ཡིན”
ཟེར། མ་གཞིར་མཚན་མོ་དེ་ནས་བཟུང་སྙན་ངག་པའི་ཆུང་མ་དང་ཅུས་ཀྲང་
གཉིས་ཀྱི་བར་ལ་ལུས་འབྲེལ་བྱུང་བ་རེད། དེ་ནས་ཟླ་གཅིག་འགོར་རྗེས། །
སྙན་ངག་པའི་ཆུང་མ་གྲོང་རྡལ་འདི་རུ་ལས་སྤོར་བྱས། དེ་ནས་ཡང་ཟླ་གཅིག་
འགོར་རྗེས། སྙན་ངག་པ་ལས་ཁུངས་ཀྱིས་མངགས་བཀོད་ལྟར་གཞི་རིམ་གྱི་
དབུལ་སྡེ་ཞིག་ལ་ལོ་གཅིག་རིང་གི་དབུལ་སྐྱོར་དུ་ཕྱིན། ལོ་གཅིག་གི་རྗེས་སུ།
སྙན་ངག་པའི་ཆུང་མར་ཕྲུ་གུ་ཞིག་སྐྱེས་པས་སྙན་ངག་པར་དགའ་ཚོར་ཆེན་པོ་
བྱུང་། ཡིན་ནའང་ལོ་གཅིག་མ་འགོར་པར་ཆུང་མས་ཁྲིམས་ཁང་ལ་སྙན་ངག་
MODU
-
བ.
，
L
ས་
34



，
– སྙན་ངག་པ་དུར་ཁྲོད་རྗེས་སུ་དྲན་པ།
པ་དང་བཟའ་འཐོར་བྱེད་རྒྱུའི་རེ་ཞུ་ཡི་གེ་ཞིག་ཕུལ། སྙན་ངག་པས་ཡིད་མི་
ཆེས་པའི་ངང་ཆུང་མར“ ཁྱོད་གློ་བུར་དུ་ང་དང་འཐོར་དོན་ཅི་ཡིན”ཅེས་དྲིས་
ཚེ། ཆུང་མས“ང་ཁྱོད་དང་འགྲོགས་ནས་དབུལ་པོ་དབུལ་རྐྱང་གི་འཚོ་བ་
རོལ་མི་འདོད”ཅེས་བཤད་པས། སྙན་ངག་པ་སེམས་གཏིང་ནས་ཡིད་ཆད་
པར་གྱུར། འཐོར་ཡིག་ལེན་པའི་ཉིན་དེར། སྙན་ངག་པས་ཆུང་མར“བུ་
ཕྲུག་ང་ལ་བྱིན་ཆོག་གམ”ཞེས་རེ་བ་བཏོན་མོད། མོས་གཏན་ནས་ཁས་མ་
བླངས། ཁྲིམས་ཁང་གི་ཐག་བཅད་ལྟར་སྙན་ངག་པས་ཟླ་རེར་བདེ་སྐྱིད་ལ་
སྒོར་ཉིས་བརྒྱ་རེ་སྟེར་རྒྱུ་བྱས། ཁོ་གཉིས་འཐོར་ནས་ཅང་མ་འགོར་པར། ལོ་
ལྔ་བཅུར་སོན་ལ་ཉེ་བའི་ཅུས་ཀྲང་གིས་ཀྱང་རང་གི་ཆུང་མ་དང་བུས་ཕྲུག་་་་་
རྣམས་རྒྱབ་ཏུ་བསྐྱུར་ཏེ་སྙན་ངག་པའི་ཆུང་མ་དང་བཟའ་སྒྲིག་བྱས། སྙན་
ངག་པ་སྔོན་གྱི་ལས་ཁུངས་སུ་འདུག་ཐབས་མ་བྱུང་བས་ལས་ཁུངས་གཞན་་་་་
ཞིག་ཏུ་སྤར། ལོ་གཉིས་ཀྱི་རྗེས་སུ། སྙན་ངག་པའི་ཨ་མ་གློ་བུར་དུ་ཚེ་ལས་
འདས་པས་ཁོ་སེམས་སྡུག་གི་གནས་སུ་ལྷུང་། སྐབས་དེར། སྙན་ངག་པའི་
སེམས་ལ་གློ་བུར་དུ་རང་གི་བུ་ལ་ལྟ་འདོད་ཀྱི་འདུན་པ་དྲག་པོ་ཞིག་སྐྱེས། ཁོ་
ཅུས་ཀྲང་ཚང་ལ་སོང་ནས་བུ་ཉིན་གཉིས་གསུམ་ཞིག་ལ་རང་གི་གན་ལ་འཁྲིད་
རྒྱུའི་རེ་བ་བཏོན་མོད། ཅུས་ཀྲང་བཟའ་ཟླ་གཉིས་ཀྱིས་ཁོ་ལ་བལྟས་ནས་ཁོང་
དགོད་བྱས་ཤིང༌། བུ་སྒོར་ཁྲིད་ཡོང་ནས“འདི་ནི་ཁྱོད་ཀྱི་བུ་མིན། ད་ནས་
བཟུང་ཁྱོད་ངེད་ཚང་གི་སྒོ་ཁར་བཏུད་མི་དགོས”ཞེས་བཤད། བུས་ཀྱང་ཅུས་
ཀྲང་ལ“ ཨ་ཕ། ཨ་ཕ”ཞེས་བོས་ཤིང་། ཁོ་ལ་སྡང་མིག་ང་གྲད་དེ་“ སོང་སོང”
ཟེར། ཕྱི་ཉིན། སྙན་ངག་པས་དབུགས་སྣུམ་རྒྱ་མ་ལྔ་བཅུ་ཉོས་ཤིང་། བུ་
•
349



བསླུ་བྲིད།
བྱིས་གཉོར་ཁང་དུ་ཡོད་པ་ཤེས་འཕྲལ་། ཅུས་ཀྲང་ཚང་གི་སྒོ་ལ་ཟྭ་བརྒྱབ་སྟེ་
ནང་ལ་དབུགས་སྣུམ་བླུགས་ཏེ་མེ་བསྒོས་རྗེས། རང་ཉིད་ཀྱང་གྲོང་རྡལ་དེའི་
ཁང་རྩེག་དྲུག་ཐོག་ཅན་གྱི་སྟེང་མར་མཆོངས་ཏེ་ལྕེབས།
གཏམ་རྒྱུད་ནི་དེ་འདྲ་ཞིག་སྟེ། གཏམ་རྒྱུད་དེ་གྲོང་རྡལ་ཆུང་ངུ་དེའི་མི་
རྣམས་ཀྱིས་གཅིག་གིས་གཅིག་ལ་བདེན་ཅོག་ཅོག་གིས་སྒྲོག་གིན་འདུག་མོད།
ང་དང་ང་འདྲའི་སྙན་ངག་པའི་གྲོགས་པོ་དག་གིས་དེ་ལ་ཡིད་ཆེས་མ་བྱས།
ངེད་ཅག་གིས་དོན་རྐྱེན་དེ་འདྲ་ཞིག་བྱུང་བར་ངེས་པར་དུ་རྒྱུ་རྐྱེན་གཞན་ཞིག་
ཡོད་རྒྱུ་རེད་འདོད་ཡོད། ཕྱིས་སུ་ང་དང་གྲོགས་པོ་འགས་སྙན་ངག་པའི་
དངོས་པོ་རྣམས་སྡུད་སྒྲིག་བྱེད་སྐབས། ཁོའི་ཉིན་ཐོ་འབྲི་དེབ་ཅིག་རྙེད་པས་
གཞི་ནས་ཡོད་ཚད་ཧ་གོ་སོང་།
ཉིན་ཐོ་འབྲི་དེབ་དེའི་སྟེང་དུ། སྙན་ངག་པ་གྲོང་རྡལ་ཆུང་ཆུང་འདི་རུ་
ཡོང་བའི་རྗེས་ཀྱི་དོན་དག་གལ་ཆེན་རྣམས་བཀོད་འདུག གཤམ་གྱི་ཉིན་ཐོ་
གསུམ་ལས་ང་ཚོས་དེ་འདྲའི་ཡ་ང་བའི་དོན་རྐྱེན་ཞིག་བྱུང་བའི་རྒྱུ་རྐྱེན་རྣམས་
གསལ་བོར་རྟོགས་ཐུབ།
ཟླ7པའི་ཚེས18ཉིན།
ཁ་སང་ཨ་མ་ཚེ་ལས་འདས་པའི་གློག་འཕྲིན་འབྱོར་མ་ཐག་ངའི་ཀླད་་་་
པའི་ནང་ཧྲིལ་བོ་སྟོང་བར་གྱུར་སོང་། རིམ་གྱིས་ཨ་མའི་བཞིན་རས་མིག་ལམ་
དུ་ཤར་ཅིང་མིག་ཆུའང་དབང་མེད་དུ་བཞུར། ངས་དེ་མ་ཐག་རླངས་འཁོར་
ཞིག་གླས་ཏེ་ཕ་ཡུལ་དུ་ལོག་པ་ཡིན། མི་ཚེ་འདིར་ཨ་མ་ལ་ཞབས་ཞུ་ཡག་པོ་
ཞིག་ཀྱང་སྒྲུབ་མ་ཐུབ་པ་དྲན་ཐེངས་རེར། ངའི་སེམས་ལ་དབང་མེད་དུ་ན་
350



-
ཟླ་
སྙན་ངག་པ་དུར་ཁྲོད་རྗེས་སུ་དྲན་པ།
ཟུག་ཅིག་སྐྱེས་འོང་། ལྷག་པར་དུ་ང་དང་མེ་ཏོག་སྐྱིད་གཉིས་འཐོར་རྗེས་སུ།
ཁྱིམ་དུ་ཨ་མ་གཅིག་པུ་ཡིན་པས་མོས་སྔར་ལས་དཀའ་སྡུག་གང་མང་མྱངས་་་
སོང་། དེ་སྔོན་ཨ་མས་བཤད་པ་ལྟར་ན། མེ་ཏོག་སྐྱིད་ང་དང་འཐོར་རྗེས།
སྡེ་བའི་ནང་གི་ཁོ་ལས་ལོ་བཅུ་ཡིས་ཆེ་བའི་མི་རྐྱང་ཞིག་གི་ཆུང་མ་བྱས་ཟེར།
མོས་ད་དུང་ངའི་ཨ་མར“ ཨ་མ”ཞེས་འབོད་ཅིང་། ཁོམ་སྐབས་རེ་བྱུང་ཚེ་
རྒྱུན་དུ་ཚུར་ཡོང་ནས་ཨ་མར་རོགས་རམ་བྱེད་བཞིན་ཡོད་ཟེར། ང་བདེ་སྐྱིད་
དང་གཉེན་སྒྲིག་བྱས་ནས་ལོ་གཅིག་འགོར་རྗེས་ངས་རང་ཤུགས་སུ་མེ་ཏོག་་་་
སྐྱིད་དྲན་བྱུང་། སྐབས་དེར། ངས་ད་གཟོད་མོ་ནི་ཅི་འདྲའི་གཤིས་རྒྱུད་དྲང་
ཞིང་ལས་ལ་བརྩོན་པའི་བུ་མོ་ཞིག་ཡིན་པ་ཤེས། འོན་ཀྱང་ཡོད་ཚད་འཕྱིས་
འདུག དེ་ནི་ངོ་མ“ནོར་བུ་རང་ལ་ཡོད་དུས། །ནོར་བུའི་ནོར་ཉམས་མ་ཆོད། །
ནོར་བུ་གཞན་ལ་ཤོར་དུས། །སྙིང་རླུང་སྟོད་ལ་འཚངས་སོང”ཞེས་པའི་དཔེ་
བཞིན་མ་ཡིན་ནམ། ང་ཁྱིམ་དུ་བསླེབས་དུས། ངའི་གཉེན་ཉེ་འགའ་དང་མེ་
ཏོག་སྐྱིད། ད་དུང་མོའི་ཕ་མ་རྣམས་སྔ་མོ་ནས་བསླེབས་ཏེ་འཚུབ་ལོང་ལོང་
བྱེད་བཞིན་ཡོད། མེ་ཏོག་སྐྱིད་ཀྱིས་ང་མཐོང་བས་ངོ་ལ་སྡུག་ཅིག་མངོན་ཡོད་
པ་ལས་ཅི་ཡང་བཤད་མ་བྱུང་། ངས་ཀྱང་མགོ་བོ་ལྡེམ་ལྡེམ་ཙམ་བྱས་པ་ལས་
སྐད་ཆ་ཚིག་གཅིག་ཀྱང་མ་ཤོད། སྐབས་དེར་ངའི་ཡིད་ངོ་རུ་དྲིན་ཆེན་ཨ་མའི་
བྱམས་བརྩེའི་བཞིན་རས་ལས་ཅི་ཡང་མི་འདུག ངའི་སེམས་ལ་སྡུག་གིས་
ཁེངས་ཀྱང་མིག་ཆུ་ཞིག་མ་བཏོན། རྒྱུ་མཚན་ནི་ངས་མིག་ཆུ་བཏོན་ན་ཨ་མ་
མི་དགའ་སྟེ། ཨ་མས་ང་ལ་ཆུང་དུས་ནས་སྐྱེས་ཕོ་རབ་ཅིག་ཡིན་ན་རང་
དགར་མིག་ཆུ་འདོན་མི་ཆོག་ཟེར། དེ་བས། ང་ནི་སེམས་འགུལ་ཐེབས་སླ་
351



བསླུ་བྲིད།
བའི་མི་ཞིག་ཡིན་ནའང་།
ནམ་རྒྱུན་ཨ་མའི་གན་དུ་མིག་ཆུ་བཏོན་མ་མྱོང...
-
，
*
，
，
ཟླ7པའི་ཚེས20ཉིན། །
ནངས་མོར་ཨ་མ་སྐར་མ་བྱས་རྗེས། ཡུལ་མི་གཉེན་ཉེ་སོགས་ཀྱིས་ཨ་
མའི་དགེ་རྩར་མ་ཎི་འདོན་བཞིན་འདུག ལས་ཁུངས་ཀྱི་བྱ་བར་བྲེལ་བ་ཆེ་
བར་བརྟེན་ང་ཕྱི་དྲོ་དེར་ལམ་ལ་ཆས་དགོས་བྱུང་། ཡུལ་མི་ཤ་ཉེ་དག་གིས་
མིག་ཆུ་འཕོ་ཞོར་ང་ལ་སྐྱེལ་མ་བྱས། ཨ་ཞང་གིས་དགོང་ཞག་ཞེ་དགུ་ཚང་
དུས་ཁྱོད་ཕྱིར་ལ་ཐེངས་ཤིག་ཡོང་དགོས་ཟེར། མེ་ཏོག་སྐྱིད་ཀྱང་སྐྱེལ་མར་
ཡོང་བའི་མི་ཚོགས་ཀྱི་གྲས་སུ་འདུག ལམ་ལ་ཆས་ཁར། མོ་ད་གཟོད་
སྔོན་ལ་བུད་དེ་ངའི་ལག་ལ་གོ་རེ་སོགས་བཅུག་ཡོད་པའི་ཁུག་མ་ཞིག་བཞག་་་
བྱུང་། དེ་དུས། ངས་ད་གཟོད་མོས་ཕྲུ་གུ་ཞིག་པང་ཡོད་པ་མཐོང་། ང་ཧ་
ལས་པར་གྱུར་ཏེ་མོ་ལ“ཕྲུ་གུ་འདི….”ཞེས་དྲིས་པ་ན། མོས་མགོ་བོ་སྨད་
དེ“འདི་ངའི་བྱིས་པ་ཡིན། ལོ་གཅིག་ལ་བུད་ཡོད”ཟེར། ང་ལྷག་ཏུ་ཧ་ལས་
པར་གྱུར་ཅིང་། ཁ་གདང་མིག་ཅེར་གྱི་ཚུལ་དུ་སྡོད་པ་ལས་སྐད་ཆ་ཚིག་
གཅིག་ཀྱང་མ་ཤོད། ཡུལ་མི་ཤ་ཉེ་རྣམས་ཀྱི་སྐྱོ་ཤས་ཀྱི་མིག་མདངས་ཁྲོད་ང་
ལམ་ལ་ཞུགས། རླངས་འཁོར་དུ་བུད་རྗེས། ངའི་མིག་ལམ་དུ་མེ་ཏོག་སྐྱིད་
དང་མོའི་པང་གི་བྱིས་པ་གཉིས་ཤར། མེ་ཏོག་སྐྱིད་ལ་ཕྲུ་གུ་ཞིག་སྐྱེས་རྒྱུ་ཡོད་
པ་ནི་ངའི་བློ་ཡུལ་ལའང་ཤར་མ་མྱོང་། རིམ་གྱིས་རིམ་གྱིས་ང་རང་ཉིད་ལ་
དོགས་པ་སྐྱེས་བྱུང………..
ཟླ7པའི་ཚེས21ཉིན།
• •
--
352



་་
+-
，
བ
ན་
་་
-
-
--
，
，
པ
E
，
.
་
– སྙན་ངག་པ་དུར་ཁྲོད་རྗེས་སུ་དྲན་པ།
དེ་རིང་ངས་སེམས་ལ་དོགས་པ་ཆེན་པོ་ཞིག་བཅངས་ཏེ་སྔ་མོ་ནས་མི་་་
དམངས་སྨན་ཁང་དུ་སོང་། ངས་རང་གི་ཁམས་དཀར་ལ་བརྟག་དཔྱད་བྱེད་
དུ་བཅུག་པ་ལ། སྨན་པས་ཅི་མི་སྙམ་པའི་ངང༌“ ཁྱོད་ལ་ཕྲུ་གུ་སྐྱེད་པའི་ནུས་
པ་མི་ལྡན་”ཟེར། དེ་ནི་གནམ་ལྕགས་ཐོག་མདའ་ཞིག་དང་འདྲ་བར་ངའི་
སྙིང་གསོན་པོ་སིལ་བུར་གཏོར་སོང་། མ་གཞིར་ཡོད་ཚད་གཡོ་སྒྱུ་ཁྲམ་གསུམ་
གྱིས་བསླུས་པའི་ཟློས་གར་རྫུན་མ་ཞིག་རེད་ཨང་། ངས་ད་བར་རང་གི་ཤ་
རུས་ལས་མཆེད་པའི་བུས་དྲུག་ཏུ་རློམ་པ་དེ་ཡང་མ་གཞིར… ངའི་
སེམས་ལ་ཁོང་ཁྲོའི་མེ་ལྕེ་དྲག་ཏུ་འཕྱུར་བྱུང༌། ཐད་ཀར་བདེ་སྐྱིད་ཀྱི་བ།ཞུང་
ལས་ཁང་དུ་སོང་ནས་མོ་སྐོར་བོས་ཏེ“བུ་དེ་དོན་དངོས་སུ་སུའི་ཡིན”ཅེས་དྲིས།
མོས་ཁོང་དགོད་ཅིག་བྱས་ཏེ“ཅི་རེད། ད་ལྟ་ཁྱོད་ཀྱིས་་རང་གི་བུ་ལ་སྒོར་ཉིས་
བརྒྱའི་འཚོ་བའི་ཡོན་ཡང་སྟེར་མི་འདོད་པ་ཡིན་ནམ།” ཟེར། ངས་བརྟག་
དཔྱད་བྱས་པའི་ཤོག་བྱུང་དེ་མོའི་ངོ་ལ་གཏད་ནས་གཡུགས། མོས་དེ་ལ་
བལྟས་ཙམ་བྱས་རྗེས་“ཧིན། ཁྱོད་ཀྱིས་ད་སོ་མ་རང་ལ་ཕྲུ་གུ་སྐྱེད་པའི་ནུས་པ་
ཡོད་མེད་ཤེས་སོང་བ་ཡིན་ནམ། ངོ་མ་སྙིང་རེ་རྗེ”ཟེར་ནས་ཁོང་དགོད་བྱེད་
ཞོར་གཞུང་ལས་ཁང་དུ་འཛུལ། སྐབས་དེར། ངས་ཅིས་ཀྱང་ཁྱི་རྒན་ཁྱི་མོ་དེ་
གཉིས་རང་དགར་མི་བསྒྱུར་བའི་སེམས་ཐག་བཅད། ས་རུབ་རྗེས་ངས་
དབུགས་སྣུམ་རྒྱ་མ་ལྔ་བཅུ་ཉོས་ཤིང་ཁུར་ནས་ཁྱི་རྒན་ཁྱི་མོ་དེ་གཉིས་ཀྱི་ཁྱིམ་
ལ་སོང་། ཡིན་ནའང་སྒོ་ཁར་སླེབས་དུས། ངས་ཁང་བའི་ནང་དུ་བྱིས་པའི་
ངུ་སྐད་ཅིག་གྲགས་འོངས་པ་ཐོས། སྐབས་དེར། ང་ལ་ཐེ་ཚོམ་སྐྱེས་བྱུང་། །
ངའི་སེམས་ལ་བྱིས་པར་ཉེས་པ་ཅི་ཡང་མི་འདུག་སེམས་ཞོར་དབུགས་སྣུམ་་་
353
，
-
ཝ་
ན་
•
•
，
-
，
，
འ
，
，，



བསླུ་བྲིད།
ཁུར་ནས་ཕྱིར་འོངས། ཡིན་ནའང་། ཁྱི་རྒན་ཁྱི་མོ་དེ་གཉིས་རང་དགར་མི་
བསྐྱུར་ཁོ་ཐག་ཡིན། ངས་ངེས་པར་དུ་གོ་སྐབས་ཤིག་བཙལ་ཏེ་འཁོན་ལན་
བསློག་དགོས།
ང་ཚོས་ཉིན་ཐོ་དེ་གསུམ་བཀླགས་རྗེས་ཡོད་ཚད་ཧ་གོ་སོང་། ང་ཚོའི་
སེམས་ཀྱང་སྙན་ངག་པའི་ཆེད་དུ་མཆི་མ་བཞུར་བཞིན་ཡོད། །
ད་ལྟ། སྙན་ངག་པ་དུར་ཁྲོད་འདས་ནས་ལོ་གཅིག་འགོར། སྙན་ངག་
པས་གྲོང་རྡལ་ཆུང་ངུ་འདི་རུ་བསྐྱུར་ཡོད་པ་ནི་གཞན་གྱིས་ཁོ་ལ“སྨྱོན་པ་དེ།”
“ལག་དམར་དེ”ཞེས་པའི་སྡིགས་མོ་བྱེད་པའི་ཚིག་འགའ་དང་སྙན་དེབ་སྲབ་
བུ་ཞིག་ལས་ཅི་ཡང་མེད། དེ་ལྟ་ནའང་ང་དང་ང་ལྟ་བུའི་གྲོགས་པོ་འགས་
ནམ་ཡང་སེམས་ཁོང་ནས་སྙན་ངག་པར་དྲན་གསོ་བྱེད་བཞིན་ཡོད།
，
354



རོ་སྒྲུང • མེ་མདའ།
རོ་སྒྲུང. མེ་མདའ།
T
བདེ་སྤྱོད་བཟང་བོས་ཁ་ནས་གཏམ་ཤོར་པས། རོ་དངོས་གྲུབ་ཅན་སླར་
ཡང་དུར་ཁྲོད་བསིལ་བ་ཚལ་དུ་འཕུར་སོང༌། རང་ཉིད་ཁ་མ་ཟུམ་པར་ངག་
ཤོར་པས་རང་སྡུག་རང་གིས་ཉོས་སོང་སྙམ་སྟེ་འགྱོད་པ་བྱེད་བཞིན་སླར་དུར་
ཁྲོད་དེར་སོང་བ་ལ། མི་རོ་ཆེ་ཆུང་མང་བོ་ཡོད་པས“ང་ཁྱེར་རོགས་གནོངས།
ང་ཁྱེར་རོགས་གནོངས”ཞེས་སྐད་བརྒྱབ་འོང་། བདེ་སྤྱོད་བཟང་བོས་སྔགས་
བཟླས་ཤིང་མཐུ་བཏང་བས་དེ་དག་རེ་རེ་བཞིན་འགྱེལ་བར་གྱུར། དེའི་ནང་
ནས་རོ་དངོས་གྲུབ་ཅན་མི་འགྱེལ་བར་ཤིང་ཨ་མྲའི་སྡོང་བོའི་རྩེ་ལ་སོང་་་་་་་་
ནས“ང་མ་ཁྱེར། ང་མ་ཁྱེར”ཟེར། དེ་དུས་བདེ་སྤྱོད་བཟང་བོས་སྟ་རེ་ཟླ་བ་
དཀར་པོས་སྡོང་བོ་གཅོད་པའི་ཚུལ་སྟོན་བཞིན་ཁ་ཕོ་བྱས་ཏེ“ སློབ་དཔོན་ཀླུ་་
སྒྲུབ་སྙིང་བོ་ཡིན། །སྟ་རེ་ཟླ་བ་དཀར་པོ་ཡིན། །མར་ཟན་ཟོས་པས་འཛད་
མེད་ཡིན། །རྒྱལ་བ་སྟོང་ཤོང་ཁྲ་མོ་ཡིན། །ཐག་པ་རྒྱ་ཁྲེས་ཁྲ་བོ་ཡིན། ང་
རང་བདེ་སྤྱོད་བཟང་བོ་ཡིན། ཁྱོད་རོ་གོག་འབབ་བམ་སྡོང་གོག་གཅོད”
355



E
，
，
•
， t་དུ
，
，
，
བསླུ་བྲིད། -
ཅེས་སྨྲས་པས། རོ་དངོས་གྲུབ་ཅན་གྱིས“ ཤིང་སྡོང་མ་གཅོད་དང་། ང་
འབབ་ཆོག”ཟེར་ནས་སྡོང་རྩེ་ལ་བབས་བྱུང་བ་ན། བདེ་སྤྱོད་བཟང་བོས་དེ་
རྐྱལ་བ་སྟོང་ཤོང་ནང་ལ་བཅུག་ ཐག་པ་རྒྱ་ཁྱེ ས་ཁྲ་བོས་བསྡམས་ཏེ་ཡིད་
ལ“རོ་རྒན་འདིས་སྒྲུང་བཤད་ན་ངོ་མ་སྣང་བ་འ ཕྲུ་་བར་བྱེད་ ད་ཐེངས་
ངག་མི་འཆོར་བའི་ཐབས་དམ་པ་ཞིག་བྱས་ཏེ། རོ་རྒན་འདི་སློབ་དཔོན་ཀླུ་
སྒྲུབ་ཀྱི་མདུན་ལ་བསྐྱལ་ཐབས་བྱེད་དགོས”བསམས།
བདེ་སྤྱོད་བཟང་བོས་རོ་དངོས་གྲུབ་ཅན་རྒྱབ་ལ་ཁུར་ཅིང་དབུགས་སྟོད་
ལ་འཚང་བཞིན་སྔར་ལྟར་ལམ་གཅིག་རྡོག་པས་མནན་ནས་འོངས། ལམ་ལ་
འགྲོ་བཞིན་མར་ཟན་ཟོས་པས་འཛད་མེད་དེ་ཆངས་བུ་ཆངས་བུ་བྱས་ནས་་་་
ཁར་བཅུག་སྟེ་ཁ་ཁོམ་ལོང་མེད་པར་བྱས། ཁོའི་བསམ་པར་འདི་ནི་ཐབས་
དམ་པ་ཞིག་ཡིན། ད་རེབ་རོ་རྒན་ཁོ་འཆོར་ཐབས་མེད་སྙམ་བྱུང་
ལམ་ནས་ཅུང་རིང་སར་བསླེབས་དུས། རོ་དངོས་གྲུབ་ཅན་གྱིས“ཝ་ཡེ།
ཉི་མ་ཡང་རིང༌། ཐང་ཡང་ཆད། ཡང་ན་རྒྱང་ལམ་རྟས་གཅོད་དགོས། རྡོ་
ཁྱོད་ལའང་མེད་དེ། ང་ལའང་མེད། ཡང་ན་རྒྱང་ལམ་གཏམ་གྱིས་གཅོད་
དགོས། གཏམ་ཁྱོད་ཀྱིས་ཀྱང་འཆད་ཤེས་ལ་ངས་ཀྱང་འཆད་ཤེས། ཡང་ན་
ཁྱོད་ཀྱིས་སྒྲུང་ཤོད་དང་ངས་ཉན། ཡང་ན་ངས སྒྲུང་བཤད་ཁྱོད་ཀྱིས་ཉོན”
ཅེས་སྨྲས་བྱུང༌།
བདེ་སྤྱོད་བཟང་བོས་སློབ་དཔོན་ཀླུ་སྒྲུབ་ཀྱིས་གསུངས་པ་དྲན་པས།
ལན་སློག་པའི་ཚུགས་ཀ་ཙམ་ཡང་མ་བྱས་པར་མགོ་སྒུར་ནས་མུ་མཐུད་དུ་་་་་་
མདུན་ལ་སོང་། །
356
，



--
---
ན
རོ་སྒྲུང • མེ་མདའ།
རོ་དངོས་གྲུབ་ཅན་གྱིས་བདེ་སྤྱོད་བཟང་བོས་མགོ་སྒུར་ནས་ཅི་ཡང་མི་
བཤད་པ་མཐོང་བས“འོ། ཁྱོད་ཀྱིས་ཁ་མི་གྲག་ན་ངས་སྒྲུང་ཞིག་བཤད་ཆོག
ཁྱོད་ཀྱིས་ཉོན་དང”ཟེར། །
བདེ་སྤྱོད་བཟང་བོས་སེམས་ནས“རོ་རྒན་འདི”ཞེས་སྡིགས་མོ་ཞིག་བྱས་
རྗེས། ཁ་ཡ་ཅི་ཡང་མ་བྱས་པར་མགོ་སྒུར་ནས་མུ་མཐུད་དུ་མདུན་ལ་སོང༌། །
རོ་དངོས་གྲུབ་ཅན་གྱིས་ཀྱང་བདེ་སྤྱོད་བཟང་བོ་ལ་ཚིག་ལན་སློགས་ཤིག་
གི་ཨུ་ཚུགས་མི་བྱེད་པར་སྒྲུང་བཤད་བྱུང་། །
“འདིའི་སྔོན་བཤད་པའི་སྒྲུང་ཐམས་ཅད་གནའ་སྔ་མོར་བྱུང་བའི་་་་་་
གཏམ་རྒྱུད་དག་ཡིན། ད་ཐེངས་ངས་མ་འོངས་པའི་དུས་རབས་ནང་འབྱུང་
བའི་དོན་དག་ཅིག་བཤད།”
བདེ་སྤྱོད་བཟང་བོས་སྐད་ཆ་དེ་ཐོས་པས། སེམས་ལ་དོགས་པ་ཞིག་
སྐྱེས་ཏེ་“རོ་རྒན་འདིས་མ་འོངས་པའི་དུས་རབས་ནང་འབྱུང་བའི་དོན་དག་་་
ཅིག་ཇི་ལྟར་ཤེས་སམ”སྙམ་བྱུང་།
རོ་དངོས་གྲུབ་ཅན་གྱིས་མུ་མཐུད་དུ་བཤད་རྒྱུར།
“མ་འོངས་པའི་དུས་རབས་སུ་ས་ཆ་ག་གེ་མོ་ཞིག་ཏུ་ན་གཞོན་ཞིག་་་་་་
འབྱུང་། ན་གཞོན་དེའི་མིང་ལ་མིང་མེད་ཟེར། མིང་མེད་ཀྱི་ཕ་མར་བསྟུད་
མར་བུ་གསུམ་སྐྱེ་ཡང་འཆི་བདག་གི་ཁ་ལས་མི་ཐར། མིང་མེད་བཙས་རྗེས་བླ་
མ་ཞིག་གི་མདུན་ནས་མིང་དེ་འདྲ་ཞིག་བསླངས་ཏེ་བདེ་ལེགས་ཡོང་བར་སྨོན་
འདུན་ཞུ།
“མིང་མེད་ཚང་ནི་སྡེ་བའི་ནང་གི་ཆ་རྐྱེན་ཆེས་བཟང་བའི་ཁྱིམ་ཚང་་་་
357
-
ཁ •
མ
-
-



-
-
བསླུ་བྲིད། -
ཡིན། ཁྱིམ་ན་བུ་ཁོ་གཅིག་པུ་ལས་མེད་པས། ཕ་མས་ཆུང་དུས་ནས་ཁོ་
གཅེས་ལང་དུ་བཏང་ནས་འཇོག ཁོས་ཀྱང་ཁྱིམ་གྱི་ཆ་རྐྱེན་ལ་བརྟེན་ནས་བྱ་
བ་མི་ལས་དགུ་ལས་བྱེད་པས་སྡེ་བའི་ནང་ན་མིང་སྙན་པོ་ཞིག་མེད། ལོ་ན་
ཆུང་བའི་དུས་ནས་བཟུང་། ཁོ་སྤྲོ་བ་ཆེ་བའི་བྱ་བ་ནི་གཉིས་མ་གཏོགས་མེད་
དེ། ཤོ་རྒྱག་པ་དང་རི་དྭགས་རྔོན་པ་ཡིན། ཁོའི་ཤོ་རྒྱག་རོགས་ཀྱང་སྡེ་བའི་
ནང་གི་ཕྱུག་པོའི་བུ་དཔག་ཡིན། མིང་མེད་ཕོ་ལོ་བཅོ་ལྔ་པར་བསླེབས་དུས།
ཁྱིམ་གྱི་རྒྱུ་ནོར་གྱི་ཕྱེད་ཀ་ཤོ་ལ་འཆོར། ཁོ་ཚོའི་ཤོ་རྒྱག་སྟངས་ནི་ཧ་ཅང་ཁྱད་
པར་བ་ཞིག་སྟེ། ཁོ་ཚོས་སྡེ་བའི་ནང་གི་བསང་ཁྲི་མཐོན་པོ་དེའི་སྟེང་ལ་
བསང་མེ་བསོས་རྗེས། དུང་བུས་ནས་རྒྱལ་ཕམ་གྱི་རྟིང་ཐག་གཅོད། སུས་
དུང་བུས་པའི་དུས་ཡུན་རིང་ན་དེ་ལ་རྒྱལ་ཁ་ཐོབ། ཁོ་ཚོས་ཤོ་རྒྱག་སྟངས་དེ་
སྡེ་བའི་ནང་གི་རྒན་རྒོན་དག་གིས་མིག་ལ་མི་རན་པར། འདི་ནི་ལྷ་བླ་མ་
དཀོན་མཆོག་ལ་དད་ལོག་བྱས་པ་རེད་ཟེར། ཡིན་ནའང་སུས་ཀྱང་ཁོ་ཚོའི་
བྱེད་སྟངས་དེ་འགོག་མི་ཐུབ། མིང་མེད་ཀྱི་ལུས་པོ་ཧ་ཅང་རྒྱགས་པོ་འོང་།
ནམ་རྒྱུན་གོམ་པ་འགར་འགྲོ་ནའང་དབུགས་སྟོད་ལ་འཚངས་ནས་ཧལ་ཧལ་་་
བྱེད་ཀྱིན་ཡོད་པས། དེ་འདྲའི་འགྲན་སྡུར་ཁྲོད་ཕམ་ཁ་ཉོ་རྒྱུ་ནི་བཤད་མི་
དགོས། ཡིན་ནའང་ཁོས་སྐུགས་ཤོར་པ་ལ་སེར་སྣ་སྤུ་ཙམ་ཡང་མི་བྱེད། དེ་
ལས་ལྡོག་སྟེ་ཤོ་རྒྱག་པར་མོས་པ་སྔར་ལས་ཇེ་ཆེར་འགྲོ། ནམ་རྒྱུན་དུང་བུས་
ནས་རྒྱལ་ཕམ་གྱི་རྟིང་ཐག་ཆོད་རྗེས། ཕྱུག་པོའི་བུ་དེ་དག་ནི་སྤྲོ་བ་ཆེན་པོ་
དང་བཅས་རི་དྭགས་རྔོན་པར་ཆས་འགྲོ། སྡེ་བའི་གཡས་གཡོན་གཉིས་སུ་
བྲག་རི་དགུང་ལ་ཟུག་པ་གཉིས་ཡོད། རི་འདབས་སུ་སྐྱེ་དངོས་སྣ་ཚོགས་སྐྱེས་
358
--



– རོ་སྒྲུང མེ་མདའ།
འདུག་ཅིང་། དེ་དག་གི་ཁྲོད་དུ་རྣ་བ་དང་། ཝ། རི་བོང་སོགས་རི་དྭགས་
མང་བོ་གནས་ཤིང་། སྡེ་བའི་ནང་གི་རྔོན་པ་རྣམས་རྒྱུན་དུ་དེ་རུ་རི་དྭགས་
རྔོན་པར་འགྲོ། སྡེ་བའི་མདུན་ཕྱོགས་སུ་མཐོ་རྒྱུ་གཟར་རྒྱུ་མེད་པའི་རི་ཞིག་
ཡོད་པ་ནི་སྡེ་བའི་གཉན་རི་ཡིན། རི་དེའི་མགོ་ན་གླ་བ་བཅའ་བཅུ་ཞིག་ཡོད་
པ་ནི་གཞི་བདག་གི་སྒོ་ཟོག་ཡིན། ནམ་རྒྱུན་རྔོན་པ་རྣམས་ཀྱིས་རྣ་བ་དང་རི་
བོང་སོགས་བརྔོན་ནས་ཕྱིར་བསླེབས་དུས། གཉན་རིའི་གླུ་བ་དག་གིས་སོས་
དལ་བག་ཕེབས་ངང་རྩྭ་སྔོན་ཟོས་ནས་འདུག་ལ། རྔོན་པ་ཚོ་ཉེ་སར་བཅར་
པའི་སྣང་བ་ཙམ་ཡང་མེད། །
“ ཕྱུག་པོའི་བུ་དེ་དག་རི་མགོར་རི་དྭགས་བརྔོན་དུ་འགྲོ་དུས། མི་རེ་
རེས་མེ་མདའ་རེ་འཁུར་ཞིང་། མེ་མདའ་ཡོད་ན་རི་དྭགས་རྔོན་རྒྱུ་ཧ་ཅང་
སྟབས་བདེ་ཡིན། མདེའུ་ཕོག་པའི་རི་དྭགས་ཤིག་ལ་ཐར་བའི་གོ་སྐབས་ཕལ་
ཆེར་མེད། གཅུང་བོ་བདེ་སྤྱོད་བཟང་བོ་ལགས། ཁྱོད་ཀྱིས་མེ་མདའ་ནི་ཅི་
ཞིག་ཡིན་པ་ཤེས་སམ།”
རོ་དངོས་གྲུབ་ཅན་གྱིས་བཤད་མཚམས་བཞག་སྟེ། བདེ་སྤྱོད་བཟང་
བོའི་ཁ་ནས་གཏམ་ཞིག་ཨེ་འཆོར་ལ་སྒུག་ནས་བསྡད།
སྐབས་དེར། བདེ་སྤྱོད་བཟང་བོས་དོགས་ཟོན་ཆེན་པོ་བྱས་ནས་ཡོད།
ཁོས་སེམས་ནས“རོ་རྒན་འདི”ཞེས་སྡིགས་མོ་བྱས་ཤིང་། ཁ་ཕྱིར་འཁོར་ནས་
སྡང་མིག་ཅིག་བགྲད་དེ་ཡང་བསྐྱར་སེམས་ནས“ ཁྱོད་ཀྱིས་ཅི་བཤད་ཀྱང་ངས་
ཁ་ཡ་མི་བྱེད་ཁོ་ཐག་ཡིན”ཅེས་སྡིགས་མོ་བྱས། རོ་དངོས་གྲུབ་ཅན་གྱིས་མུ་
མཐུད་དུ་བདེ་སྤྱོད་བཟང་བོའི་ཁ་ནས་གཏམ་འཆོར་བར་སྒུག ཡིན་ནའང་
359
-



བསླུ་བྲིད། –
བདེ་སྤྱོད་བཟང་བོས་ཡང་བསྐྱར་ཁ་ཕྱིར་འཁོར་ནས་སྡང་མིག་ཅིག་བགྲད་ཅིང་
གྲུ་མོས་རྒྱབ་ཀྱི་རྐྱལ་བ་སྟོང་ཤོང་ཁྲ་མོའི་ནང་གི་རོ་དངོས་གྲུབ་ཅན་ལ་ཤུགས་་
ཀྱིས་བསྣུན་ཙམ་བྱས་རྗེས་མུ་མཐུད་དུ་སྡུན་ལ་སོང་། རོ་དངོས་གྲུབ་ཅན་གྱིས་
གནས་སྐབས་སུ་བདེ་སྤྱོད་བཟང་བོའི་ཁ་ནས་གཏམ་མི་འཆོར་བ་ཤེས་པས་མུ་
མཐུད་དུ་བཤད་རྒྱུར། །
“མིང་མེད་ཕོ་ལོ་བཅུ་དགུ་པར་བསླེབ་དུས། ཁྱིམ་གྱི་རྒྱུ་ནོར་ཕལ་ཆེ་བ་
ཁོས་ཤོ་བརྒྱབ་ནས་བརླགས་འགྲོ། ཕ་མ་ཟུང་གིས་ཚུལ་དེར་སེམས་ཁུར་བྱས་
ནས་མགོའི་སྐྲའང་དཀར་པོར་འགྱུར། ཁོ་གཉིས་ཀྱིས་ཐབས་བརྒྱ་ཇུས་སྟོང་
གིས་བུས་ཤོ་རྒྱག་པ་བཀག་ཀྱང་ཕན་ཐོགས་ཅི་ཡང་མི་འབྱུང༌། རྗེས་སུ།
མིང་མེད་ཀྱི་ཨ་ཕའི་མནའ་བཅད་ཅིག་གིས་རང་གི་བུ་མོ་ཁྲིད་ཡོང་ནས “མནའ་
བཅད་ཁྱོད་ཀྱི་ཁྱིམ་ཚང་འདི་ལྟར་བལྟས་བལྟས་རིག་རིག་ལ་ཕུང་བར་གྱུར་ན་
ངའི་སེམས་ནས་ངོ་མ་བཟོད་དཀའ། དེ་རིང་ངས་རང་གི་ཤ་ལས་མཆེད་པའི་
བུ་མོ་མནའ་བཅད་ཁྱོད་ཀྱི་བུ་ལ་མནའ་མར་བྱིན་པ་ཡིན། ཁྱིམ་ཆུང་མ་ཞིག་
ཡོད་ན་ཁྱོད་ཚང་གི་བུས་བསམ་ཤེས་འགྲོ་ནའང་ཐང་ཞེས་བཤད་པས། མིང་
མེད་ཀྱི་ཕ་མར་སེམས་འགུལ་ཆེན་པོ་ཐེབས་ཏེ་ཅི་བཤད་དགོས་པའང་མི་ཤེས་
པར་འགྱུར། མནའ་བཅད་སོང་རྗེས། རྒན་རྒོན་གཉིས་ཀྱིས་མིང་མེད་ཁྱིམ་
ལ་བོས་ཏེ་མནའ་བཅད་ཀྱི་བུ་མོར་ལྟ་ཞོར ་དེ་རིང་ནས་བཟུང་བུ་མོ་འདི་ནི་་་
ཁྱོད་ཀྱི་བཟའ་ཟླ་མ་ཡིན། རྗེས་སུ་ ཁྱོད་ཡ་རབས་ཀྱི་ལམ་ལ་ཞུགས་པར་ཤོག་
ཅེས་འཆད། མིང་མེད་ཀྱིས་བུ་མོ་དེར་ལྟ་ཙམ་བྱས་ཤིང་ཁ་ངོ་སོགས་ལེགས་
པོར་འདུག་པ་མཐོང་བས་དགོད་ཞོར་ཁས་ལེན་བྱས།
360



རོ་སྒྲུང · མེ་མདའ།
“རྒན་རྒོན་གཉིས་སྡེ་བའི་ནང་གི་རྩིས་པ་ཞིག་གི་མདུན་ལ་གཉེན་སྟོན་་
གྱི་ཉིན་མོ་གདམ་དུ་སོང་དུས། རྩིས་པས་ངོ་གནག་ནས ་ཁྱོད་གཉིས་ཀྱིས་བུ་
དེར་ནག་མོ་བཅུ་བཙལ་ཀྱང་ཁོའི་ངན་གོམས་བསྒྱུར་མི་ཐུབ། བུ་དེས་ནམ་ཉི་
མ་ཞིག་ལ་ཁྱིམ་ཚང་སྟོང་བར་ཕུད་དེ་ཁོ་རང་ཉིད་ཀྱང་བརླག་ངེས། ཡིན་
ནའང་ཁྱོད་ཚང་གི་རིགས་རྒྱུད་བུ་དེས་མཐུད་ཐུབ” ཅེས་བཤད།
“ རྒན་རྒོན་གཉིས་ཀྱིས་བཀྲ་ཤིས་པའི་ཉིན་མོ་ཞིག་བདམས་ཏེ་བུ་ལ་་་་་་
གཉེན་སྟོན་གྱི་ཆོ་ག་བྱ། མིང་མེད་ཀྱི་བཟའ་ཟླ་མའི་མིང་ལ་ཉི་མ་ལྷ་མོ་ཟེར་
ཞིང་། མཛེས་ཤིང་ལས་ལ་བརྩོན་པའི་བུ་མོ་ཞིག་ཡིན། ཉི་མ་ལྷ་མོས་རང་གི་
ཞི་དུལ་དང་བརྩེ་སེམས་ཀྱིས་ཁྱོ་གའི་བྱ་བ་སྤྱོད་པ་སྒྱུར་བསམ་མོད། མོའི་
འདོད་ཐོག་ལ་མི་འོང་། མོའི་རྣམ་དག་གི་བརྩེ་སེམས་དང་ཞི་དུལ་གྱི་གཤིས་
ཀས་ཅི་ཡང་བསྒྱུར་བཅོས་བྱེད་མི་ཐུབ། ཟླ་གཅིག་ལྷག་འགོར་རྗེས། མིང་
མེད་མོའི་སྟེང་ལ་སྤྲོ་སྣང་མེད་པར་འགྱུར། ཡིན་ནའང༌། ཟླ་གཅིག་ལྷག་གི་
དུས་ཡུན་ནང་། ཁོས་མོའི་ལུས་ཀྱི་ཞིང་སར་རིགས་ཀྱི་མྱུ་གུའི་ས་བོན་བཏབ།
མིང་མེད་སླར་ཡང་ཤོ་ཡི་རྩེ་མོར་གཡེངས་ནས་དེ་ལས་ཕྱིར་འབུད་ཐབས་མེད་
པར་འགྱུར། གཉེན་སྒྲིག་རྗེས་སུ་མིང་མེད་ཀྱི་ལུས་པོ་ལྷག་ཏུ་རྒྱགས་པར་
འགྱུར་པས། སྔར་ལྟར་ཤོ་རྒྱག་དུས་ཕམ་ཁ་ཉོ་ཚུལ་ལྷག་ཏུ་ཇེ་སྡུག་ལ་འགྲོ།
མིང་མེད་ཕོ་ལོ་ཉི་ཤུ་པར་འབུད་དུས། ཁྱིམ་གྱི་རྒྱུ་དང་ནོམ་པ་ཐམས་ཅད་ཤོ་
ལ་ཤོར་ནས་མགོ་ཁང་བ་ལས་ཅི་ཡང་ལྷག་པར་མི་འགྱུར། ལོ་དེར། ཉི་མ་ལྷ་
མོར་བུ་ཞིག་སྐྱེས་ལ། མིང་མེད་ཀྱི་ཕ་མས་གོང་བླ་མ་ལ་ཡང་ལུང་བསྟན་མི་ཞུ་
བར་ཚ་བོའི་མིང་ལ་ལས་ངན་ཞེས་གདགས་ཤིང་། སེམས་ལ་དགའ་ཞིང་སྐྱོ་
361
-



བསླུ་བྲིད།
བའི་ཚོར་བ་ཞིག་སྐྱེས། ཟླ་འགའི་རྗེས་སུ། རྒན་རྒོན་གཉིས་གཅིག་རྗེས་གཅིག་
གིས་དེད་དེ་ཕྱི་མའི་ཡུལ་དུ་བུད་འགྲོ། བུ་ཞིག་སྐྱེས་པས་མིང་མེད་ཀྱི་སེམས་
ལ་སྤྲོ་སྣང་མང་བོ་མི་བྱེད་ལ། ཕ་མ་གཉིས་འདས་ཀྱང་སྐྱོ་སྣང་ཆེར་མི་འབྱུང་།
ཁོས་འདང་རྒྱག་ཅི་ཡང་མི་བྱེད་པར་ཕ་མེས་ཡང་མེས་ཀྱིས་ཤུལ་དུ་བཞག་་་་་
འདུག་པའི་གཞིས་ཁྱིམ་ཡང་གཞན་ལ་བཙོང་། བཤད་མི་དགོས་ཏེ། ཁོས་
གཞིས་ཁྱིམ་བཙོང་བའི་སྒོར་མོའང་རིམ་བཞིན་ཤོ་ལ་འཆོར། དེར་བརྟེན་ཤོ་
རྒྱག་རོགས་རྣམས་ཀྱིས་ཁོ་ལ་ཁ་ཡ་མི་བྱེད་པར་ཁོ་ཚོའི་གྲས་ནས་འཕུད་གྲབས་
བྱ། མཇུག་མཐར། ཁོས་ཤོ་རྒྱག་རོགས་རྣམས་ཀྱི་མདུན་དུ་པུས་མོའི་ལྷ་ང་
སར་བཙུགས་ཏེ་ཁོ་ལ་ཤོ་ཐེངས་གཅིག་བརྒྱག་ཏུ་ཆུགས་ཞེས་ཡང་ཡང་ཞུ་བ་བྱ།
ཤོ་རྒྱག་རོགས་ཚོས་ཁོའི་ཚུགས་ཀ་མཐོང་བས་མཐོང་ཆུང་གི་ཚུལ་གྱིས “ཁྱོད་
ཀྱིས་རྒྱལ་ཁ་ལོན་ན་གཞིས་ཁྱིམ་ཁྱོད་ལ་ཕྱིར་སྤྲད་ཆོག ཁྱོད་ཀྱིས་ཕམ་ཁ་ཉོས་
ན་ཅི་ཞིག་གིས་གན་རྒྱ་འཇོག་རྒྱུ་ཞེས་འདྲི་བར། མིང་མེད་ཁ་གདངས་ཤིང་
མིག་ཅེར་པའི་ངང་ངོ་གདོང་དམར་པོར་གྱུར་ནས་ངག་མི་འཁྲོལ། རིམ་གྱིས་
ཁོའི་མིག་ལམ་དུ་བཟའ་ཟླ་མ་ཉི་མ་ལྷ་མོ་དང་བུ་ལས་ངན་གཉིས་མངོན་པས།
ཐེ་ཚོམ་ཅི་ཡང་མེད་པར་དགའ་སྤྲོའི་ངག་གིས་ངས་བུད་མེད་དང་བུ་ཆུང་་་
འབྱིན་རྒྱུའི་གན་རྒྱ་འཇོག་རྒྱུ” ཞེས་བཤད། ཤོ་རྒྱག་རོགས་རྣམས “ཧ་ཧ་ཧ༡
ཞེས་གད་མོ་དགོད་ཅིང་། མིང་མེད་ཀྱི་ངོ་ལ་མཛུབ་གུ་བཙུགས་ཏེ “ལོ་མང་
བོའི་ཤོ་རོགས་ཀྱི་ཁ་ངོར་བལྟས་ཏེ་ཁྱོད་ལ་གོ་སྐབས་ཤིག་སྟེར། ཁྱོད་ཀྱི་བུད་
མེད་ཀྱི་མཛེས་སྒེག་ད་དུང་ཉམས་མེད། གན་རྒྱུར་བཞག་ན་མི་ཆོག་རྒྱུ་ཅང་
མེད། བུ་ཆུང་སྣབས་ལུག་ཅིག་གིས་ཅི་བྱེད” ཅེས་འཕྱ་བར་འགྱུར། ཤོ་རྒྱག་
362



རོ་སྒྲུང - མེ་མདའ།
ཐེངས་ཁྱད་པར་བ་ཞིག་གི་མགོ་བརྩམས། བསང་མཆོད་ཀྱི་རྗེས་སུ། མིང་
མེད་དང་ཕྱུག་པོའི་བུ་ཞིག་གིས་གཞན་གྱི་ལྟ་རྟོག་འོག་དུང་འབུད་མགོ་་་་་་་
བརྩོམས། མིང་མེད་ཀྱིས་ལུས་ཀྱི་ཤེད་ཤུགས་ཡོད་རྒུ་བཏོན་ནས་ཆུ་ཚོད་ཕྱེད་
ཙམ་ལ་རྒྱུན་མ་ཆད་པར་དུང་བུས། ཁོའི་ངོ་དང་སྐེ་དམར་པོ་དམར་རྐྱང་དུ་
གྱུར་ཅིང་། མིག་ཟུང་ཕྱི་ལ་འབུར་ཏེ་བར་མེད་དུ་མིག་ཆུ་བཞུར་བཞིན་མཆིས།
ཁོའི་ཤོ་རོགས་ཕྱུག་པོའི་བུ་དེས་ཀྱང་ཤེད་ཤུགས་ཡོད་རྒུ་བཏོན་དེ་དུང་འབུད་
བཞིན་ཡོད། ཁོའི་ཚུགས་ཀ་ཡང་མིང་མེད་དང་ཨ་ན་མ་ན་རེད། མཇུག་
མཐར། མིང་མེད་ཀྱིས་རྒྱུན་སྐྱོང་མ་ཐུབ་པར་མཚམས་བཞག མཚམས་བཞག་
མ་ཐག་མིང་མེད་སར་འགྱེལ་ཏེ་དབང་བོ་འཆོར། མིང་མེད་ཀྱིས་མཚམས་
བཞག་ནས་ཅང་མ་འགོར་བར། ཕྱུག་པོའི་བུས་ཀྱང་མཚམས་བཞག་སྟེ་སར་
འགྱེལ་ནས་བརྒྱལ་བར་འགྱུར། རྗེས་སུ། ཁོའི་བཟའ་ཟླ་མ་ཉི་མ་ལྷ་མོ་དང་
བུ་ལས་ངན་ཤོ་རོགས་རྣམས་ཀྱིས་འཁྲིད་འགྲོ། མིང་མེད་ཀྱི་སེམས་ལ་སྐབས་
དེར་ད་གཟོད་བཤད་མི་ཤེས་པའི་སྟོང་ལྷང་ལྷང་གི་ཚོར་སྣང་ཞིག་སྐྱེས། ཤོ་མ་
བརྒྱབ་གོང་དུ་ཅིར་ཡང་དོ་སྣང་མི་བྱེད་པའི་ཚོར་བ་དེའང་གར་སོང་ཆ་མེད་དུ་
འགྱུར། དེ་དང་མཉམ་དུ། སྟོང་ལྷང་ལྷང་གི་སེམས་ལ་བཤད་མི་ཤེས་པའི་
ཁོང་ཁྲོ་ཞིག་སྐྱེ། ཁོས་ཕྱོགས་བཞིར་ལྟ་ཙམ་བྱེད་ཅིང་ཁོང་ཁྲོའི་ངང་ས་ནས་མེ་
མདའ་ལེན། དེ་དུས། ཁོར་དབང་བའི་དངོས་པོ་ནི་མེ་མདའ་དེ་མ་གཏོགས་
མེད། ཡིན་ནའང་ཁོ་བཟའ་ཟླ་མ་དང་བུ་ཆུང་ཁྲིད་པའི་ཤོ་རོགས་རྣམས་ཀྱི་
རྗེས་སུ་ར་མདར་མི་འགྲོ་བར། མེ་མདའ་རྒྱབ་ལ་ཁུར་ནས་རི་དྭགས་བརྔོན་དུ་
བུད་འགྲོ། ཁོས་རི་དྭགས་རྔོན་པ་ལ་བརྟེན་ནས་སེམས་ཁོང་དུ་མེ་ལྕེ་ལྟར་
363
，



བསླུ་བྲིད།
འབར་བཞིན་པའི་ཁོང་ཁྲོ་དེ་གནོན་ཐབས་བྱེད། ཁོ་སྡེ་བའི་གཡས་ཕྱོགས་ཀྱི་
རི་རྩ་དེ་བརྒྱུད་ནས་འགྲོ་དུས། སྡེ་བའི་མདུན་ཕྱོགས་ཀྱི་གཉན་རི་དེའི་རྩ་ན་
གླ་བ་འགས་བག་ཕེབས་ངང་རྩྭ་ཟ་བཞིན་པ་མཐོང་། ཁོས་གློ་བུར་གླ་རྩི་གོང་
ཆེ་བ་དྲན་པས་ཁ་ཕྱོགས་བསྒྱུར་ནས་གཉན་རིའི་ཕྱོགས་སུ་འགྲོ། རི་རྩེར་
བསླེབས་དུས། གླ་བ་དེ་དག་གིས་ད་དུང་བག་ཕེབས་ངང་རྩྭ་ཟ་བཞིན་འདུག་
ལ། སྐེ་བསྲིངས་ནས་ཚུར་ལ་ལྟ་ཙམ་ཡང་མི་བྱེད། སྐབས་དེར། ཁོས་ད་
གཟོད་གླུ་བ་འདི་དག་ནི་གཞི་བདག་གི་སྒོ་ཟོག་ཡིན་པ་དྲན། རྒད་པོ་ཚོའི་
བཤད་རྒྱུན་ལྟར་ན་མི་སུ་ཞིག་གིས་གླ་བ་དེ་དག་ལ་བསམ་ངན་བཅངས་ཚེ། མི་
དེ་ལ་ཅང་མ་འགོར་བར་རྣམ་སྨིན་འཁོར་ངེས་ཟེར། ཁོའི་སེམས་ལ་སྐྲག་སྣང་
ཞིག་སྐྱེ་ཞིང་དབང་མེད་དུ་འགྲོ་མཚམས་འཇོག ཁོ་ཡིད་གཉིས་ཐེ་ཚོམ་དུ་
གྱུར་ཏེ་དེ་རུ་ལུས། སྐབས་དེར། སྐད་དམའ་མོ་ཞིག་ཁོའི་རྣ་རྩ་ནས་གྲག་
འོང་། “སོང་། མདུན་དུ་སོང་དང་། གླ་བ་ཞིག་བརྔོན་ཚེཁྱོད་ལ་ཡོད་ཚད་
ཐོབ་འགྲོ།། སྐད་སྒྲ་དེ་འཇགས་མ་ཐག སྐད་སྒྲ་གཞན་ཞིག་ཁོའི་རྣ་རྩ་ནས་
ནན་ནན་གྱིས་གྲག་འོང་། （མེ་མདའ་སར་ཞོག ཕྱིར་སོང་།། ཁོ་སྔོན་
གཞུག་གང་ལ་འགྲོ་དགོས་པའང་མི་ཤེས་པར་འགྱུར། ཁོ་ས་དེར་ལངས་ཏེ་
འགུལ་ཙམ་ཡང་མི་བྱེད། མདུན་ཕྱོགས་ཀྱི་གླུ་བ་ཞིག་གིས་མགོ་བོ་དགྱེ་སྟེ་ཁོའི་
ཕྱོགས་སུ་ལྟ་ཙམ་བྱས་རྗེས་དལ་མོར་ཚུར་ཡོང་། སྐབས་དེར། རིགས་མི་འདྲ་
བའི་སྐད་སྒྲ་དེ་གཉིས་རེས་མོས་སུ་ཁོའི་རྣ་རྩ་ནས་གྲག་འོང་། རིམ་གྱིས་སྐད་
སྒྲ་མགོ་མས་ཁོའི་སེམས་ཀྱི་ཁ་ལོ་བསྒྱུར། དལ་གྱིས་ཚུར་ཡོང་བཞིན་པའི་གླ་བ་
དེ་ལ་བལྟས་བལྟས་རྗེས། ཁོ་ཁ་བུབ་ཏུ་བསྡད་ནས་མེ་མདའ་ཡར་བཀྱགས།
364



- རོ་སྒྲུང • མེ་མདའ།
ཁོས་དལ་གྱིས་མེ་མདའ་གླ་བ་དེའི་སྟེང་ལ་གཏད་དུས། ཁོའི་མིག་ལམ་དུ་
བསྟུད་མར་གཟུགས་བརྙན་གསུམ་མངོན་འོང༌། ཐོག་མར་དབུ་སྐྲ་དཀར་པོར་
གྱུར་པའི་རྒས་འཁོགས་ཤིས་གི་ངོ་གདོང་མངོན་ཞིང་། རྗེས་སུ་ཁ་གཉེར་མཆེ་
གཙིགས་བྱེད་པའི་བུད་མེད་ཅིག་གི་ངོ་གདོང་མངོན། མཐའ་མར་ཁོག་སྟོད་
གཅན་གཟན་དང་ཁོག་སྨད་མི་ཡིན་པ་ཞིག་མངོན། རྔུལ་ཆུས་ཁོའི་མིག་ལམ་
རབ་རིབ་ཏུ་གཏང་། ཁོའི་ལག་ཟུང་ཡང་རྔུལ་ཆུས་བརླན་ཏེ་མེ་མདའ་བརྟན་
པོར་འཛིན་མི་ཐུབ་པར་འགྱུར། འཕྲུལ་སྣང་དེ་བསྟུད་མར་སྐར་མ་འགའ་ལ་
ཁོའི་མིག་ལམ་ནས་མི་ཡལ། ཁོའི་སེམས་སུ་གླ་བ་གསོད་པའི་བསམ་ཚུལ་དེ་
ཕྱིར་བསྡུ་བསམས་ཀྱང་། ཁོའི་མཛུབ་གུ་ལ་རང་དབང་མེད་པར་འགྱུར། སྐྱི་
གཡའ་བའི་སྐག་སྒྲ་ཞིག་གྲགས་པ་དང་མཉམ་དུ། ཡོད་ཚད་མཇུག་རྫོགས་
འགྲོ། མདུན་ཕྱོགས་ཀྱི་གླ་བ་དེ་དག་རང་རང་སར་བྲོས་ཤིང་མིང་མེད་ཐང་ལ་
འགྱེལ་འགྲོ། ཁོའི་ཐོད་པའི་དཀྱིལ་དུ་མེ་མདའི་ཁ་དང་མཉམ་པའི་བུ་ག་ཞིག་
གསར་དུ་འབྱུང་ལ། ཁྲག་དམར་འཛར་འཛར་དུ་བཞུར་གྱིན་འོང་།”
རོ་དངོས་གྲུབ་ཅན་གྱིས་བཤད་མཚམས་བཞག་སྟེ་བདེ་སྤྱོད་བཟང་བོའི་
ངག་ནས་གཏམ་འཆོར་བར་བསྒུགས་ནས་བསྡད། སྐབས་དེར། བདེ་སྤྱོད་
བཟང་བོའི་སེམས་པའང་དངོས་གནས་ཡ་ང་བའི་གཏམ་རྒྱུད་དེས་ཡོངས་སུ་་་
བཀུགས། “མིང་མེད་ཀྱི་ཐོད་པའི་བུ་ག་དེ་ནི་ཇི་ལྟར་བྱུང་བ་ཡིན་ནམ”ཅེས་
སེམས་ལ་དོགས་པ་ཞིག་སྐྱེས་མོད། དེ་མ་ཐག་དེ་ནི་རོ་དངོས་གྲུབ་ཅན་གྱི་
གཡོ་ཐབས་ཤིག་ཡིན་པ་ཚོར་བྱུང་། ཁོ་རང་གི་ཁ་ནས་གཏམ་མ་ཤོར་པའི་ཆ་
ལ་དགའ་སྤྲོ་སྐྱེས། ཁོས་རོ་དངོས་གྲུབ་ཅན་གྱིས་མུ་མཐུད་དུ་གཏམ་རྒྱུད་
365



བསླུ་བྲིད། -
བཤད་དེ་རང་སེམས་ཀྱི་དོགས་པ་དེ་སེལ་བར་བསྒུགས་ནས་བསྡད། རོ་
དངོས་གྲུབ་ཅན་གྱིས་ཀྱང་བདེ་སྤྱོད་བཟང་བོའི་ཡིད་ལ་ཅི་ཞིག་དྲན་པ་ཚོར་བ་
བཞིན་ཚིག་གཅིག་ཀྱང་མ་བཤད། ཡུད་ཙམ་ལ་ཁོ་གཉིས་ལས་སུས་ཀྱང་ཁ་མ་
གྲག ཡུད་ཙམ་གྱི་གོ་སྐབས་དེར། བདེ་སྤྱོད་བཟང་བོའི་སེམས་ནི་དོན་དག་
གཞན་ཞིག་གི་སྟེང་ལ་འཁོར་སོང་། ཁོའི་ཡིད་ལ་གློ་བུར་དུ་དྲང་མོ་དྲང་རྐྱང་
གི་ཕུ་བོ་གསལ་བྱེད་དྲན་བྱུང་། ཁོས་སེམས་ཁུར་དང་བཅས“ཕུ་བོ་ད་ལྟ་བདེ་
འཚམས་ཡིན་ནམ། ཁོ་གཅིག་པུས་ཐབས་རྡུགས་ངང་འཚོ་བ་རོལ་ཐབས་བྱེད་
བཞིན་ཡོད་དམ”བསམས་ལ། དེ་དང་མཉམ་དུ་སེམས་ནས་ལེ་བདའི་ཚིག་
འགའ་ཡང་བྱུང་། “གལ་ཏེ་ཕུ་བོ་ཁྱོད་ཀྱིས་ངའི་སྤྲུལ་པའི་རྟ་མཆོག་དཀར་པོ་
དེ་སྒྱུ་མ་མཁན་སྤུན་བདུན་ལ་བཙོང་མེད་ན། ད་ལྟ་ངས་ཀྱང་འདི་འདྲའི་སྡུག་
ཅིག་མྱོང་ག་ལ་དགོས། འུ་སྤུན་ཟླ་གཉིས་ཀྱང་རང་རང་ས་རུ་འདུག་ག་ལ་
དགོས….....”
སྐབས་དེར། རོ་དངོས་གྲུབ་ཅན་གྱིས་མུ་མཐུད་དུ་སྒྲུང་བཤད་བྱུང་།
“མིང་མེད་ལ་རྣམ་སྨིན་འཁོར་པའི་སྐད་ཆ་དེ་རླུང་ལྟར་ཀུན་ལ་ཁྱབ། མི་
རྣམས་ཀྱིས་དོན་དག་དེ་གླེངས་གླེངས་རྗེས་སྤྱི་སྡོམ་བྱ་བ་ནི། སུ་ཞིག་གིས་གཞི་
བདག་གི་སྒོ་ཟོག་ལ་བསམ་ངན་བཅངས་ན་རྣམ་སྨིན་མིག་ཐོག་ཏུ་འཆར་ཁོ་་་་
ཐག་ཡིན་པ་དེ་རེད། །
“མིང་མེད་ལྔ་པའི་ལམ་དུ་ཆས་རྗེས། ཤོ་རོགས་རྣམས་ཀྱིས་ཉི་མ་ལྷ་མོ་
དང་ལས་ངན་གཉིས་ཕྱིར་གཏང་། དེ་ནས་བཟུང་། ཉི་མ་ལྷ་མོ་མ་བུ་གཉིས་
ཀྱི་དཀའ་སྡུག་གི་འཚོ་བ་ཡང་མགོ་བརྩམ་དགོས།
，
366



—— རོ་སྒྲུང - མེ་མདའ།
“ཉི་མ་ལྷ་མོའི་བརྩེ་སེམས་དང་གཉོར་སྐྱོང་འོག་ལས་ངན་ཡང་རིམ་གྱིས་
ནར་སོན་ནས་སྟག་ཤར་གཞོན་ནུ་ཞིག་ཏུ་འགྱུར། ཉི་མ་ལྷ་མོས་སེམས་ཀྱི་རེ་
བ་ཡོད་ཚད་ལས་ངན་གྱི་སྟེང་ལ་འཆང་མོད། ཡིན་ནའང་ལས་ངན་ནི་དེ་ལས་
ལྡོག་སྟེ་ཕ་མིང་མེད་དང་འདྲ་བར་ཤོ་རྒྱག་པར་སྤྲོ་སྣང་ཤིན་ཏུ་ཆེ། ཁོས་དུས་
རྒྱུན་ཤོ་བརྒྱབ་ནས་ལོན་པའི་དངོས་པོ་ཙག་ཙིག་དག་ཁྱིམ་ལ་ཁྱེར་འོང་། དེ་
བས་ཉི་མ་ལྷ་མོས་ཉིན་རྒྱུན་དངན་པ་འཐེན་ཞོར་འདི་ནི་རང་གི་ལན་ཆགས་མ་
དག་པ་རེད་སེམས་པར་འགྱུར། ཤོ་རྒྱག་པའི་ཕྱོགས་ནས་བཤད་ན་ཕ་མིང་
མེད་དང་བསྡུར་ན་བུ་ལས་ངན་ལ་ཁྱད་འཕགས་ཀྱི་ནུས་པ་ཞིག་ལྡན། ཤོ་རྒྱག་
ཐེངས་རེར་ཁོས་རྒྱལ་ཁ་ལེན་པ་ལས་ཕམ་ཁ་ཉོ་བ་ཧ་ཅང་ཉུང༌། ཐེངས་རེར་
ཉི་མ་ལྷ་མོས་ཤོ་བརྒྱབ་ནས་ལོན་པའི་དངོས་པོ་དེ་དག་མཐོང་དུས་སེམས་ཁ་་་
གཏན་ནས་མི་བདེ་བར་གྱུར་འགྲོ།
“ལས་ངན་དང་ཁོའི་ཤོ་རོགས་ཚོའི་ཤོ་རྒྱག་སྟངས་ནི་ཕ་མེས་ཚོའི་ཤོ་་་་
རྒྱག་སྟངས་དང་གཏན་ནས་མི་འདྲ། ཁོ་ཚོའི་ཤོ་རྒྱག་སྟངས་ནི་རྣམ་པ་གསར་
བ་ཞིག་ཡིན། ཁོ་ཚོས་ཤོག་བྱང་ཞིག་ལ་བརྟེན་ནས་ཤོ་འཕེན་པར་འགྱུར། ཤོ་
རྒྱག་སྟངས་གསར་བ་དེ་ལ་ལས་ངན་བྱང་ཆ་ཧ་ཅང་ལྡན། སྤྲོ་བ་ཆེ་དུས། །
ལས་ངན་གྱིས་ཉིན་ཞག་གསུམ་ལ་མིག་མ་ཟུམ་པར་ཤོ་བརྒྱབ་ཀྱང་ཆོག ཤོ་
རྒྱག་ཐེངས་རེ་རེར། ཨ་མ་ཉི་མ་ལྷ་མོ་ནི་ཁོས་རྩ་བ་ནས་བརྗེད་འགྲོ།
“དུས་ཡུན་རིང་བོར་དཀའ་སྡུག་གི་འཚོ་བ་རོལ་པས་ཉི་མ་ལྷ་མོ་ན་ཚས་
ཡོངས་སུ་བཟུང་འགྲོ། ཤོ་ལ་གཡེང་བའི་ལས་ངན་གྱིས་དུས་རྒྱུན་མཐོང་ཡང་
མ་མཐོང་ཁུལ་བྱས་ནས་འཇོག་ཐེངས་རེ་རེར་ནད་ཇེ་ལྕིར་སོང་ནས་ཉལ་
，
367



བསླུ་བྲིད། །
སར་ལྷུང་དུས། སྐྱོ་ལྷང་ལྷང་གི་ཚོར་བ་ཞིག་མོའི་སེམས་ཁོང་ནས་ཆུ་མིག་
བཞིན་འཛུམ་ནས་མིག་ཆུ་རུ་གྱུར་ཏེ་རང་དབང་མེད་པར་བཞུར་འོང་། དེ་
དང་མཉམ་དུ་མོའི་སེམས་ལ་གནམ་འོག་འདི་རུ་ང་འདྲའི་ལས་ངན་གྱི་མི་ཞིག་
གང་ན་ཡོད་བསམས་ཤིང་། སེམས་ཀྱི་སྐྱོ་བ་ཇེ་ཆེར་གྱུར་ནས་སྐད་ཆེན་པོས་
ངུ་འབོད་བྱེད། །
“ཉི་མ་ལྷ་མོས་བུ་ལས་ངན་ལ་ཁ་ཏ་དང་སློབ་གསོ་ཐེངས་མང་བོ་བྱ་མོད།
དེ་དག་གིས་གོ་གཅིག་ཀྱང་མི་ཆོད་ལ། སྐབས་འགར་ད་དུང་ཕྱིར་འཁོར་ནས་
མོ་ལ་སྡིགས་མོ་བྱེད། མཇུག་མཐར། ཉི་མ་ལྷ་མོ་འུ་ཐུག་ནས་རྩིས་པའི་གན་
ལ་རྩིས་བརྒྱག་ཏུ་འགྲོ། རྩིས་པས་མིག་ཟུང་བཙུམས་ནས་ཡུད་ཙམ་ལ་བསྡད་
རྗེས། དལ་ལྷོད་ལྷོད་ངང་ཁ་གྲག་པར་འགྱུར། “བུ་དེས་མྱུར་བ་མྱུར་དུ་
བསམ་ཤེས་དཀའ། ནམ་ཉི་མ་ཞིག་ལ་ཁོའི་ཐོད་པའི་སྟེང་ལ་སྨེ་བ་ནག་ནག་
ཅིག་བུད་ན། ཁོས་རང་ཤུགས་ཀྱིས་བསམ་ཤེས་འགྲོ།” ཉི་མ་ལྷ་མོས་རྩིས་
པའི་སྐད་ཆར་ཉན་རྗེས། སེམས་ལ་དགའ་སྤྲོ་ཏོག་ཙམ་སྐྱེ་བར་འགྱུར། མོས་
ནམ་རྒྱུན་བུའི་ཐོད་པར་སྨེ་བ་ཞིག་མངོན་ཡོད་མེད་ལ་ཞིབ་ལྟ་བྱེད། ལོ་གཅིག་
འགོར། ལོ་གཉིས་འགོར། ལོ་གསུམ་འགོར་ཀྱང་། མོས་རེ་བ་བྱེད་པའི་སྨེ་
བ་དེ་བུ་ལས་ངན་གྱི་ཐོད་པར་མི་འབུད། དེ་ལས་ལྡོག་སྟེ་ལས་ངན་གྱི་ཤོ་རྒྱག་
པའི་སྤྲོ་བ་ལྷག་ཏུ་ཇེ་ཆེར་འགྲོ།
“རྗེས་སུ། ཉི་མ་ལྷ་མོའི་ན་བ་ལྷག་ཏུ་ཇེ་སྡུག་ལ་སོང་ནས་སྒོའི་ཕྱི་ནང་
ལའང་འགྲོ་མི་ཐུབ་པའི་ཚད་ལ་བསླེབ། གནམ་ལོ་གསར་བ་ཚེས་ལ་ཉེ་དུས།
ནམ་ཟླ་གློ་བུར་ཇེ་འཁྱག་ཏུ་སོང་ཞིང་གྲང་རླུང་བར་མེད་དུ་ལང་བའི་ཉིན་ཞིག་
368



，
G
རོ་སྒྲུང • མེ་མདའ།
ལ། ཉི་མ་ལྷ་མོ་ཉལ་སར་ལྷུང་སྟེ་སེམས་ནས་བུ་ལས་ངན་ཕྱིར་འོངས་ནས་ལོ་
སར་གྱི་མགོ་རྔ་གྲ་སྒྲིག་བྱེད་པར་རེ་བ་བྱ། ཡིན་ནའང་བུ་ལས་ངན་ཉིན་ཞག་
གསུམ་ལ་ཁྱིམ་དུ་མི་ཡོང་། ལོ་གསར་གནམ་གང་ཉིན་ལ་ལས་ངན་དང་གསར་
བུ་འགས་ད་དུང་ཐང་སྟོང་ཞིག་ཏུ་ཤོག་བྱང་བརྩེས་ནས་ཤོ་རྒྱག་པར་བྱེད། །
མུན་རིམ་གྱིས་རུབ་ཡོང་དུས། ཁོ་ཚོར་ད་དུང་ཕྱིར་འཁོར་བའི་ཚུགས་ཀ་ཞིག་
མི་འབྱུང་། ཁོ་ཚོས་གློག་གི་དཀར་མེ་ཞིག་ལ་བརྟེན་ནས་མུ་མཐུད་དུ་ཤོ་བརྒྱག
རབ་རིབ་ཀྱི་འོད་མདངས་ཁྲོད་དུ་ཁོ་ཚོའི་ངོ་མདངས་ཀྱང་རབ་རིབ་ཏུ་འགྱུར།
ཡིན་ནའང་ཁོ་ཚོའི་མིག་ལམ་དུ་ཁྱད་མཚར་གྱི་འོད་མདངས་ཤིག་འཚེར་འོང་། །
སྐབས་འགར། གྲང་རླུང་གིས་རྩྭ་ཕྲན་དང་རྡུལ་ཕྲན་སོགས་ཁྱེར་ནས་ཤུགས་
ཀྱིས་ལྡང་དུས་ཁོ་ཚོས “ཕེ་ཕེ” ཞེས་མཆིལ་མ་འཕེན་པ་ལས་ཁ་ཡ་ཙམ་ཡང་མི་་
བྱེད། མུན་ཡོངས་སུ་རུབ་དུས། ཁོ་ཚོའི་ཁྲོད་ཀྱི་གཅིག་གིས་ལས་ངན་གྱི་ངོ་
ལ་བལྟས་ནས ་ཁྱོད་ཀྱི་ཐོད་པའི་སྟེང་ན་སྨེ་བ་ནག་ནག་ཅིག་འདུག” ཟེར། མི་
གཞན་དག་གིས་ཀྱང་གློག་གི་དཀར་མེ་ཡར་བཀྱགས་ཏེ་ཡ་མཚན་པའི་ངང་་་་་
ལས་ངན་གྱི་ཐོད་པར་ལྟ་ཞོར་ལ་ཅི་ཞིག་འཆད་པར་འགྱུར། སྐབས་དེར།
ལས་ངན་ལའང་རང་གི་ལུས་སུ་བཤད་མི་ཤེས་པའི་འགྱུར་ལྡོག་ཅིག་བྱུང་བའི་
ཚོར་བ་སྐྱེ། ཁོས་ཚབ་ཚུབ་ངང་ལག་གི་ཤོག་བྱང་སར་གཡུགས་ཏེ་མིག་ཟུང་
རྡེབ་ཙམ་རྡེབ་ཙམ་བྱས་རྗེས་ཡར་ལངས་ནས་ཧོན་ཐོར་པ་བཞིན་རྒྱང་རིང་ལ་
ཅེར་ནས་འདུག རིམ་གྱིས་རིམ་གྱིས་ཁོས་རང་གི་དྲིན་ཆེན་གྱི་ཨ་མ་ད་དུང་
ཉལ་སར་ལྷུང་ཡོད་པ་དྲན་པས་ཤུགས་ཀྱིས་མདུན་ཕྱོགས་སུ་བརྒྱུགས་ཏེ་འོང་།
“ཁྱིམ་ལ་བསླེབས་རྗེས། ཁོས་ཨ་མའི་རིད་ཅིང་སྐམ་པའི་ངོ་གདོང་
369



བསླུ་བྲིད། -
མཐོང་བས་དབང་མེད་དུ་མིག་ཆུ་བཞུར་ཅིང་། སྐད་ཆེན་པོས་ངུ་ཞོར་དུ “ཨ་
མ་ལགས། འདིའི་སྔོན་བུས་བསམ་མ་ཤེས། ཁྱོད་ཀྱིས་གུ་ཡངས་གཏོང་
རོགས་ ཟེར། ཉི་མ་ལྷ་མོས་བུའི་སྐད་ཐོས་པས། ཡིད་མ་ཆེས་པར་མལ་ས་
ལས་ཁོག་སྟོད་དགྱེ་ཙམ་བྱས་ཏེ་བུའི་ངོ་ལ་ཅེར་ནས་འདུག མོས་བུའི་ཐོད་
པའི་སྟེང་གི་སྨེ་བ་ནག་ནག་དེ་མཐོང་འཕྲལ་ངོ་ལ་རང་ཤུགས་སུ་འཛུམ་
མདངས་ཤིག་རྒྱས་ཤིང་། ལག་ཟུང་ཐལ་མོར་སྦྱར་ཏེ་ལྷ་བླ་མ་དཀོན་མཆོག་ལ་
ཡང་ཡང་གསོལ་བ་འདེབས་ཤིང་བཀའ་དྲིན་ཞུ། ལས་ངན་གྱིས་དེ་མ་ཐག་ཨ་
མ་མལ་ས་ལས་བླངས་ཏེ་རྒྱབ་ལ་ཁུར་ནས་སྡེ་བའི་ནང་གི་སྨན་པ་ཚང་ལ་འགྲོ།
སྨན་པ་ཚང་གི་བཟའ་མི་གང་བོས་དགོང་འཚལ་འཐུངས་ཏེ་ངལ་གསོ་རྩིས་་་་
ཡོད། ལས་ངན་གྱིས་རང་གི་ཨ་མ་ཁུར་ཡོང་བ་མཐོང་བས། སྨན་པ་བཟའ་
ཚང་གང་བོར་ཡང་ཡ་མཚན་སྐྱེས་པའི་མིག་མདངས་ཤིག་ཤར་ཏེ་ཁོ་ལ་ཅེར་་་་་
འདུག ལས་ངན་གྱིས་གུས་གུས་ཞུམ་ཞུམ་གྱིས་སྨན་པར་རང་གི་ཨ་མར་སྨན་
བཅོས་བྱེད་རོགས་ཞེས་ཞུ་བ་བྱེད། སྨན་པས་ལས་ངན་གྱི་ཐོད་པའི་སྟེང་གི་སྨེ་
བ་ནག་ནག་དེ་མཐོང་བས། སྐད་ངན་ཞིག་ཕྱུང་སྟེ “ཨ་མཚར་པོ། ཁྱོད་ཀྱི་
ཐོད་པའི་སྨེ་བ་ནག་ནག་དེ་ངོ་མ་མཚར་པོ་འདུག” ཅེས་ཟེར། སྨན་པའི་
བཟའ་མི་རྣམས་ཀྱིས་ཀྱང་མཚར་པའི་མིག་མདངས་ཀྱིས་ལས་ངན་གྱི་ཐོད་པར་
བལྟས་ནས་འདུག་ངེས། སྨན་པས་ཉི་མ་ལྷ་མོའི་ལག་པར་འཇུས་ཏེ་རྩ་ལ་རེག
ཡུན་རིང་ཞིག་འགོར་རྗེས། སྨན་པས་སྐྱོ་བའི་ངག་གིས “ཁྱོད་ཀྱི་ཨ་མར་ནད་
ལྕི་མོ་ཞིག་ཕོག་འདུག དེ་ལ་སྨན་བསྡེབ་ན་ངེས་པར་དུ་གླ་རྩི་དགོས། ང་ལ་
གླ་རྩི་མེད་པས་གླ་རྩི་ཁྱོད་ཀྱིས་བཙལ་དགོས” ཟེར། སྐད་ཆ་དེས་ལས་ངན་
370



，
-
།
རོ་སྒྲུང - མེ་མདའ།
སེམས་ཁུར་གྱི་གནས་སུ་བསྐྱལ་འགྲོ། ཁོའི་སེམས་སུ་ང་སྤྲང་པོ་ཞིག་གིས་
གང་ནས་རིན་ཐང་ཆེ་བའི་གླ་རྩི་ཞིག་འཁྱེར་འོང་ བསམ།
“ཁོས་ཨ་མ་ཁུར་ནས་ཕྱིར་བསླེབས་རྗེས། སེམས་གཏན་ནས་མ་བདེ་
བར་ཇི་ལྟར་གླ་རྩི་ཞིག་བཙལ་པར་བསམ་བློ་གཏང་། ཁྱིམ་ལ་འབྱོར་རྗེས།
ཉི་མ་ལྷ་མོས་སེམས་གསོའི་ཚུལ་གྱིས་འདང་མང་བོ་མ་བརྒྱག འུ་མ་བུ་གཉིས་
ཀྱིས་མཉམ་དུ་ལོ་ཞིག་སར་བ་ལས་སྐྱིད་པའི་དོན་དག་ཅིག་གང་ན་ཡོད། འུ་
གཉིས་ཀྱིས་ལོ་གང་མང་ཞིག་ལ་མཉམ་དུ་ལོ་བཟང་བོ་ཞིག་སར་མ་མྱོང་ ཟེར། །
ལས་ངན་གྱིས་ཨ་མའི་ངོ་ལ་བལྟས་ནས་དགོད་ཙམ་བྱས་ཏེ “ལོ་སང་ལོར་ཡང་
སར་ཆོག ཁྱོད་ལ་སྨན་བཅོས་བྱེད་རྒྱུ་ནི་གཙོ་བོ་རེད་ཟེར། ཁོས་ཞག་གང་
བོར་ཨ་མ་བསྲུངས་ནས་མིག་མ་ཟུམ། །
“ནམ་ལང་ཁར། ཁོས་གློ་བུར་དུ་སྡེ་བའི་མདུན་རི་ན་གླུ་བ་ཡོད་པ་དྲན།
ཡིན་ནའང་ཁོའི་ཡིད་ལ་དེ་མ་ཐག་དེ་ནི་གཞི་བདག་གི་སྒོ་ཟོག་ཡིན་པ་འཁོར་་
ཅིང་། དེ་ལ་བསམ་ངན་བཅངས་ན་རྣམ་སྨིན་འཁོར་ཚུལ་ཡང་དྲན་འོང་།
རིམ་གྱིས་ཁོས་རང་གི་ཨ་ཕ་ཡང་གཉན་རིའི་གླུ་བ་རྔོན་དུ་སོང་ནས་ཤི་བ་དྲན་
པས། འཇིགས་ཡེར་བར་འགྱུར། ཡིན་ནའང་ཨ་མའི་ན་ཚ་འཇོམས་པར་
ངེས་པར་གླ་རྩི་མཁོ་བ་དྲན་པས། སེམས་ཀྱི་འཇིགས་སྣང་དེ་གར་སོང་ཆ་མེད་
དུ་འགྱུར། ཁོས་ཨ་མ་གཉིད་ཡོད་པའི་གོ་སྐབས་དང་བསྟུན་ནས་ཨ་ཕས་ཤུལ་
བཞག་གི་མེ་མདའ་དེ་ཁུར་ནས་སྒོར་བུད་འགྲོ།
“ནམ་གསལ་ལ་ཉེ། ལོ་སར་ཚེས་གཅིག་གི་ནམ་ཟླ་སྔར་བཞིན་ཧ་ཅང་
འཁྱག སྡེ་བའི་ནང་གི་བྱིས་པ་རྣམས་ཀྱིས་གྲང་འཁྱག་གི་ནམ་ཟླ་ལ་མི་འཛེམ་
371
-
，



བསླུ་བྲིད།
པར་ཁྱིམ་ཚང་རེ་རེ་ལ་ལོ་སར་འཁྱེར་བཞིན་ཡོད། ལས་ངན་གྱིས་ལོ་སར་ཚེས་
གཅིག་ཉིན་སྲོག་གཅོད་སྡིག་ལས་གཏན་ནས་བྱེད་མི་རུང་བ་ཤེས་མོད། དེ་
དུས་ཁོ་ལ་ཐབས་གཞན་མེད། ཁོའི་སེམས་ལ་ཉལ་སར་ལྷུང་བའི་ཨ་མ་ལས་ཅི་
ཡང་མི་དྲན། ཁོས་ཕྲག་པར་མེ་མདའ་ཁུར་ནས་གྲང་ངར་གྱི་རླུང་བུའི་ཁྱོད་
སྔོན་ལ་འགྲོ། ལོ་མང་བོ་འགོར་པས་མེ་མདའི་སྟེང་ལ་འོད་མདངས་ཅི་ཡང་མི་
འདུག ཁོས་མདེའུ་ལྷག་མ་གཉིས་མེ་མདའི་ནང་ལ་དེད་དུས་མེ་མདའི་སྦུག་
ཁོག་ནས་ཙག་སྒྲ་ཞིག་གྲགས། ཡིན་ནའང་ཁོ་མེ་མདའི་ནུས་པ་ལ་དོགས་པ་མ་
སྐྱེས། ཁོས་མེ་མདའ་དེས་གླུ་བ་ཞིག་སོད་པར་ཡིད་ཆེས་ཟབ་མོ་བཅངས་འགྲོ།
“ནམ་ཡོངས་སུ་ལངས་དུས། ལས་ངན་རི་མགོར་བསླེབས། ཁོས་གླ་བ་
ཞིག་མདུན་ཕྱོགས་སུ་ཁ་བུབ་ཏུ་ཉལ་ཡོད་པ་མཐོང་འགྲོ། ཁོ་ཙོག་པུར་བསྡད་
དེ་ཕར་ལ་བལྟ་དུས་གླ་བས་ཀྱང་ཚུར་ལ་བལྟ། ཁོས་དལ་གྱིས་མེ་མདའ་ཡར་
ལ་འགྱོགས། ཡིན་ནའང་ཁོའི་སེམས་ལ་ཡང་བསྐྱར་འཇིགས་སྣང་གིས་ཁེངས་
འགྲོ། གཞན་གྱི་ཁ་ནས་གོ་བའི་ཨ་ཕའི་འཆི་ཁའི་རྣམ་པ་དག་ཀྱང་ཁོའི་མིག་
ལམ་དུ་མངོན་འོང་། ཁོའི་མེ་མདའ་བཟུང་ཡོད་པའི་ལག་ཟུང་ཡང་མོར་
འདར་བར་འགྱུར། ཁོའི་ཐོད་པར་རིམ་གྱིས་རྔུལ་ཆུས་ཁེངས། ཁོས་ལག་
རྒྱབ་ཀྱིས་ཐོད་པའི་རྔུལ་ཆུ་ཕྱིས་རྗེས་དབུགས་ཧལ་ཧལ་གྱིས་མེ་མདའ་སར་་་་་
བཞག དེ་དང་མཉམ་དུ་ཨ་མའི་སྐམ་རིད་ཀྱི་སྣང་བརྙན་ཡང་མིག་ལམ་དུ་
མངོན་པས། ཁོས་དབང་མེད་དུ་མེ་མདའ་ཡར་ལ་བཀྱགས་ཏེ་གླ་བའི་སྟེང་ལ་
གཏད་འགྲོ། དེའི་འཕྲོར། ཨ་ཕའི་འཆི་ཁའི་རྣམ་པ་དང་ཨ་མའི་སྐམ་རིད་ཀྱི་
སྣང་བརྙན་གཉིས་རེས་མོས་སུ་མིག་ལམ་དུ་མངོན་པས། ཁོས་ཅི་བྱེད་འདི་
372



- རོ་སྒྲུང - མེ་མདའ།
བྱེད་མི་ཤེས་པར་འགྱུར། རྔུལ་ཆུ་ཐོད་པ་ནས་མིག་ནང་དུ་བཞུར་པས་ཁོའི་
མིག་ཟུང་རབ་རིབ་ཏུ་འགྱུར་ལ། ལག་ཟུང་ཡང་རྔུལ་ཆུས་ཡོངས་སུ་བརླན་
ནས་མེ་མདའ་དམ་པོར་འཛིན་མི་ཐུབ་པའི་ཚད་ལ་བསླེབས་འགྲོ། སྐབས་
དེར། སྐྱི་གཡའ་བའི་སྐག་སྒྲ་ཞིག་གྲགས། དེ་དང་མཉམ་དུ་ལས་ངན་གྱི་ཀླད་
པའི་ནང་ལ་འཆི་བ་དྲན་ཞིང་རང་ཉིད་ཀྱི་རྣམ་ཤེས་བར་དོ་རུ་འཁྱམ་གྱི་་་་་
འདུག་སྙམ་འགྲོ་ལ། ཕྲག་མགོ་ན་བ་འདྲ་ཞིག་འབྱུང་བས་དེ་ལ་རེག་ཙམ་བྱས་
པ་ན། ཁོས་རང་ཉིད་ད་དུང་གསོན་ཡོད་པ་ཚོར། ཁོས་དབང་མེད་དུ་མགོ་
བོ་ཡར་བཀྱགས་ནས་མདུན་ཕྱོགས་སུ་བལྟ་དུས། གླ་བ་དེ་སར་འགྱེལ་ནས་
འགུལ་ཙམ་ཡང་མི་བྱེད་པ་མཐོང༌། རིམ་གྱིས་ཁོས་རང་གི་ལག་གི་མེ་མདའ་
སར་ལྷུང་ནས་ལྷུ་ཆ་རྣམས་རང་རང་སར་འཐོར་ཡོད་པ་མཐོང་། ཕྱོགས་
བཞིའི་མཁའ་དབུགས་ཁྲོད་དུ་སྣ་ཚ་བའི་དྲི་མ་ཞིག་ཁྱབ་འདུག ཁོས་ས་ན་ག་
སར་ཐོར་ཡོད་པའི་མེ་མདའི་ལྷུ་ཆ་དེ་དག་ལ་བལྟས་བལྟས་རྗེས་ཁྱོད་ལ་འདི་
འདྲའི་ནུས་པ་ཞིག་ཅིའི་ཕྱིར་ཡོད་པ་ཡིན་ནམ་ཞེས་ཁེར་ལབ་བྱེད།”
བཤད་ནས་མཚམས་དེར་སླེབས་དུས། བདེ་སྤྱོད་བཟང་བོའི་སེམས་པ་
སྔ་མོ་ནས་གཏམ་རྒྱུད་དེས་ཡོངས་སུ་དྲངས་ཏེ། སློབ་དཔོན་ཀླུ་སྒྲུབ་ཀྱི་ཞལ་
གདམས་དང་རང་ཉིད་ཀྱི་སྡུག་མྱངས་པ་ཐམས་ཅད་ཡོངས་སུ་བརྗེད་དེ“མེ་་་
མདའ་ཞེས་པ་ནི་དངོས་གནས་ཅི་ཞིག་ཡིན་ནམ”ཞེས་དྲིས་བྱུང་། །
རོ་དངོས་གྲུབ་ཅན་དེས་བུ་ལས་ཟད་ཀྱི་ཁ་ནས་གཏམ་ཤོར”ཟེར་་་་་་
ནས“ཕ་ལ”ཞེས་དུར་ཁྲོད་བསིལ་བ་ཚལ་ལ་སླར་ཡང་འཕུར་སོང་ངོ༌།།
373



བསླུ་བྲིད།
མཇུག་གི་གཏམ།
，
སྒྲུང་གཏམ་གསར་རྩོམ་གྱི་ལམ་ལ་ཞུགས་ནས་ལོ་ངོ་བཅུ་ཕྲག་ལྷག་འགོར།
ཐེངས་འདིའི་སྒྲུང་གཏམ་ཕྱོགས་བསྒྲིགས་ནི་རང་ཉིད་ཀྱི་སྒྲུང་གཏམ་གསར་་་་
རྩོམ་ཐད་ཀྱི་སྤྱི་སྡོམ་ཞིག་ཡིན། ལོ་ངོ་བཅུ་ལྷག་གི་ཀྱག་ཀྱོག་གི་ལམ་བུའི་ཁྲོད།
མི་ཚེ་ཡི་བྱ་བ་མང་བོ་ཞིག་ལ་བསམ་ཡུལ་ལས་འདས་པའམ་བསམ་ཡུལ་ལས་མ་
འདས་པའི་འགྱུར་ལྡོག་གང་མང་བྱུང༌། འགྱུར་ལྡོག་དེ་དག་བདག་ཅག་གི་
དངོས་ཡོད་ཀྱི་འཚོ་བ་དང་དམ་དུ་འབྲེལ་ཡོད་ལ། བདག་ཅག་གི་རྩོམ་རིག་སྒྱུ་
རྩལ་སོགས་སུ་མངོན་པའི་རྟོག་བཟོ་ཡི་འཚོ་བ་དང་ཡང་དམ་དུ་འབྲེལ་ཡོད།
བདག་ལ་མཚོན་ན། ལོ་ངོ་བཅུ་ལྷག་གི་སྒྲུང་གཏམ་གསར་རྩོམ་གྱི་བྱ་བ་ནི་ནང་
སེམས་ཀྱི་བཞུར་རྒྱུན་གྱི་ཟིན་འགོད་ཅིག་ཡིན། ད་ལྟ་སྒྲུང་གཏམ་དེ་དག་ཡང་
བསྐྱར་ཀློག་སྐབས། དོན་དག་མང་བོ་ཞིག་མིག་ལམ་དུ་རིམ་གྱིས་མངོན་འོང་།
དེ་དང་བསྟུན་ནས་ལོ་ངོ་བཅུ་ལྷག་གི་འཚོ་བའི་ཁྲོད་ཀྱི་དགའ་སྐྱོ་ཆགས་སྡང་དེ་
དག་ལའང་ཡང་བསྐུང་རོལ་མྱོང་ཐེངས་ཤིག་བྱེད་ཐུབ་སོང༌། རང་ཉིད་ཀྱི་
བརྩམས་ཆོས་དེ་དག་ལས་འདས་ཟིན་པའི་སྨྲ་བསམ་བརྗོད་འདས་ཀྱི་ཚོར་བ་་
མང་བོ་ཞིག་ཀྱང་ཡང་བསྐྱར་རྙེད་བྱུང་། དེ་བས། སྒྲུང་གཏམ་གསར་རྩོམ་གྱི་བྱ་
བ་ནི་བདག་ལ་མཚོན་ན་ཧ་ཅང་བདེ་སྐྱིད་ལྡན་པའི་བྱ་བ་ཞིག་ཡིན། །
རྩོམ་པ་པོས།
2009. 3
374



དེབ་ཕྲེང་ཇུས་འགོད་པ།
རྩོམ་སྒྲིག་འགན་འཁུར་པ།
དེབ་གཞིའི་བཟོ་འགོད་པ།
དཔར་སྐྲུན་འགན་ལེན་པ།
བསོད་ལོ།
བཀྲ་ཤིས་དོན་གྲུབ།
དབྱང་ཅིང་ཧཱ།
ཡིའུ་ཆིའུ་ཧྭ།
དུས་རབས21པའི་བོད་ཀྱི་རྩོམ་པ་པོའི་དེབ་ཕྲེང་། །
བསླུ་བྲིད།
པད་མ་ཚེ་བརྟན་གྱིས་བརྩམས།
དཔེ་སྐྲུན།
འགྲེམས་སྤེལ།
བརྒྱུད་འཚོང་། །
པར་འདེབས། །
དེབ་ཚད།
དཔར་ཤོག
ཡིག་གྲུངས།
པར་ཐེངས།
དཔར་ཐེངས།
དཔར་གྲུངས།
མཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང་10)
སྦྲག་ཨང 810001 ཁ་པར 6143426
ཞིན་ཧྭ་དཔེ་ཁང་།
མཚོ་སྔོན་ཟི་ལིང་པར་ཁང་།
890mm X 1240mm 1/32
12
ཁྲི24
2009ལོའི་ཟླ8 པར་པར་གཞི་དང་པོ་བསྒྲིགས།
201()ལོའི་ཟླ2 པར་དཔར་ཐེངས་གཉིས་པ་དཔར།
1 501---4 (OOO.
དཔེ་རྟགས། ISBN 978 -7 - 5420 - 1421-4
རིན་གོང་། སྒོར 19.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱོས)



21世纪藏族作家书系
21世纪藏族作家书系
(第一辑]
诱惑
万玛才旦
《雪乡风》 居·格桑
《人间故事》 岗迅
《梦寻三代》 德本加
《寂寞旋风》 扎巴
月一日
书系策划:索洛
ISBN 978-7-5420-1421-4
责任编辑:扎西东主
装帧设计:杨敬华
责任印制:尤秋花
97875
